# Gateway Literal Text (Hindi)

## License Information

**Gateway Literal Text (Hindi)** is based on and adapted from: _Gateway Literal Text (Hindi)_, [unfoldingWord](https://unfoldingword.org/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 2 Thessalonians 1:1 (id: 1253001001)

1पौलुस और सिलवानुस और तीमुथियुस की ओर से, हमारे पिता परमेश्वर और प्रभु यीशु मसीह में पाई जाने वाली थिस्सलुनीकियों की कलीसिया के नाम।


## 2 Thessalonians 1:2 (id: 1253001002)

2परमेश्वर पिता और प्रभु यीशु मसीह की ओर से तुम को अनुग्रह और शान्ति मिले।


## 2 Thessalonians 1:3 (id: 1253001003)

3हे भाइयों, जैसा कि यह उपयुक्त भी है, हमें तुम्हारे लिए हर समय परमेश्वर का धन्यवाद इसलिए करना चाहिए, क्योंकि तुम्हारा विश्वास बहुत ही बढ़ता जा रहा है, और एक दूसरे के प्रति भी तुम में से प्रत्येक का प्रेम बहुत ही बढ़ता जा रहा है।


## 2 Thessalonians 1:4 (id: 1253001004)

4इस कारण से हम स्वयं ही परमेश्वर की कलीसियाओं के मध्य में तुम्हारे उन सब उपद्रवों और क्लेशों के विषय में जिनको तुम सह लेते हो, तुम्हारे धीरज और विश्वास के विषय में घमण्ड करते हैं,


## 2 Thessalonians 1:5 (id: 1253001005)

5जो परमेश्वर के धर्मी न्याय का प्रमाण है, जिससे कि तुम परमेश्वर के राज्य के योग्य ठहरो, जिसके लिये तुम दुःख भी उठाते हो;


## 2 Thessalonians 1:6 (id: 1253001006)

6यदि वास्तव में परमेश्वर के लिए धर्मी बात {यह है} कि जो तुम्हें क्लेश देते हैं उन्हीं पर क्लेश लौटा दे,


## 2 Thessalonians 1:7 (id: 1253001007)

7और तुम को चैन दे जो प्रभु यीशु के धधकती आग में अपने सामर्थी स्वर्गदूतों के साथ स्वर्ग से प्रकट होने के समय हमारे साथ सताए जा रहे हैं,


## 2 Thessalonians 1:8 (id: 1253001008)

8कि उनसे धधकती हुई आग के द्वारा पलटा ले जो परमेश्वर को नहीं जानते, और हमारे प्रभु यीशु के सुसमाचार को नहीं मानते,


## 2 Thessalonians 1:9 (id: 1253001009)

9वे जुर्माना भरेंगे—जो कि प्रभु की उपस्थिति और उसकी शक्ति के तेज से दूर होकर अनन्त विनाश होगा,


## 2 Thessalonians 1:10 (id: 1253001010)

10जब वह उस दिन अपने पवित्र लोगों के द्वारा महिमा पाने और उन सब लोगों को जिन्होंने विश्वास किया अचम्भित करने के लिए आएगा, क्योंकि तुम ने हमारी गवाही पर विश्वास किया।


## 2 Thessalonians 1:11 (id: 1253001011)

11इसीलिए हम सदा तुम्हारे लिए प्रार्थना भी करते हैं, ताकि हमारा परमेश्वर तुम्हें इस बुलाहट के योग्य समझे और भलाई की हर एक इच्छा और विश्वास के काम को सामर्थ्य में होकर पूरा करे,


## 2 Thessalonians 1:12 (id: 1253001012)

12ताकि हमारे परमेश्वर और प्रभु यीशु मसीह के अनुग्रह के अनुसार, हमारे प्रभु यीशु का नाम तुम में महिमा पाए, और तुम उसमें महिमा पाओ।


## 2 Thessalonians 2:1 (id: 1253002001)

1अब हे भाइयों, हमारे प्रभु यीशु मसीह के आगमन और उसके पास अपने इकट्ठे होने के विषय में, हम तुम से विनती करते हैं,


## 2 Thessalonians 2:2 (id: 1253002002)

2कि न तो किसी आत्मा के द्वारा और न किसी वचन के द्वारा और न किसी पत्री के द्वारा चाहे वह हमारी ओर से हो कि मानो प्रभु का दिन आ पहुँचा है, {अपने} मन में तुरन्त ही अस्थिर मत होना और न घबराना।


## 2 Thessalonians 2:3 (id: 1253002003)

3कोई भी तुम को किसी भी रीति से धोखा न दे, क्योंकि जब तक कि धर्मत्याग पहले न हो, और अधर्मी पुरुष अर्थात विनाश का पुत्र प्रकट न हो,


## 2 Thessalonians 2:4 (id: 1253002004)

4अर्थात वह जो विरोध करता है, और ईश्वर कहलाने वाली हर एक वस्तु या पूजनीय चीज से बढ़कर स्वयं को ऊँचा करता है। जिसके परिणामस्वरूप, वह परमेश्वर के मन्दिर में बैठकर, यह दिखाता है कि वह स्वयं ही परमेश्वर है।


## 2 Thessalonians 2:5 (id: 1253002005)

5क्या तुम को वह स्मरण नहीं, कि तुम्हारे साथ में रहते हुए, मैं तुम से इन बातों को कहा करता था?


## 2 Thessalonians 2:6 (id: 1253002006)

6और अब तुम जानते भी हो कि कौन {उसे} रोक रहा है, जब तक कि वह अपने समय में प्रकट न हो।


## 2 Thessalonians 2:7 (id: 1253002007)

7क्योंकि अधर्म का भेद तो पहले से ही कार्य कर रहा है, अब जो उसे रोकता है, वह तब तक ऐसा ही करेगा, जब तक कि वह मार्ग से हट न जाए,


## 2 Thessalonians 2:8 (id: 1253002008)

8और तब वह अधर्मी प्रकट होगा, जिसे प्रभु यीशु अपने मुँह की फूँक से मार डालेगा, और अपने आगमन के तेज से मिटा डालेगा,


## 2 Thessalonians 2:9 (id: 1253002009)

9जिसका आगमन सारी शक्ति और चिन्हों और झूठे आश्चर्यकर्मों के द्वारा शैतान के काम के अनुसार है।


## 2 Thessalonians 2:10 (id: 1253002010)

10और नाश होनेवालों के लिए अधर्म के सब धोखे के अनुसार होता है, जिस कारण से उन्होंने सत्य के प्रेम को अपने लिए ग्रहण नहीं किया कि उनका उद्धार हो।


## 2 Thessalonians 2:11 (id: 1253002011)

11और इसी कारण से, परमेश्वर उनके पास एक गलत काम करवाने वाले को भेज रहा है कि वे झूठ पर विश्वास करें


## 2 Thessalonians 2:12 (id: 1253002012)

12ताकि उन सभी का न्याय किया जा सके, जिन्होंने सत्य पर विश्वास नहीं किया, किन्तु अधर्म में आनन्द लिया है।


## 2 Thessalonians 2:13 (id: 1253002013)

13अब हे भाइयों, तुम जिनको प्रभु के द्वारा प्रेम किया गया है, हमें तुम्हारे लिए सदा परमेश्वर का धन्यवाद करना चाहिए। क्योंकि परमेश्वर ने तुम्हें आत्मा के पवित्रीकरण और सत्य पर विश्वास करने में उद्धार के लिए प्रथम फल के रूप में चुना है।


## 2 Thessalonians 2:14 (id: 1253002014)

14उसने तुम्हें हमारे सुसमाचार के माध्यम से, हमारे प्रभु यीशु मसीह की महिमा प्राप्त करने के लिए बुलाया है।


## 2 Thessalonians 2:15 (id: 1253002015)

15इसलिए, हे भाइयों, दृढ़ रहो और उन परम्पराओं को जो तुम को चाहे वचन के द्वारा या चाहे हमारी पत्री के द्वारा सिखाई गई थीं, कसकर पकड़े रहो।


## 2 Thessalonians 2:16 (id: 1253002016)

16अब स्वयं हमारा प्रभु यीशु मसीह, और हमारा परमेश्वर पिता, जिन्होंने हम से प्रेम किया और अनुग्रह के माध्यम से {हमें} अनन्त आराम और भली आशा प्रदान की,


## 2 Thessalonians 2:17 (id: 1253002017)

17वह हर भले काम और वचन में तुम्हारे हृदयों को दिलासा दे और मजबूत करे।


## 2 Thessalonians 3:1 (id: 1253003001)

1अंत में, हे भाइयों, हमारे लिए प्रार्थना करो ताकि प्रभु का वचन दौड़े और महिमा पाए, जैसे तुम्हारे साथ भी हुआ,


## 2 Thessalonians 3:2 (id: 1253003002)

2और ताकि हम विकृत तथा बुरे लोगों से बचाए जा सकें, क्योंकि हर किसी के पास विश्वास नहीं {है}।


## 2 Thessalonians 3:3 (id: 1253003003)

3परन्‍तु प्रभु विश्‍वासयोग्य है, जो तुम्हें दृढ़ करेगा और उस दुष्ट से सुरक्षित रखेगा।


## 2 Thessalonians 3:4 (id: 1253003004)

4हमें भी प्रभु में तुम पर भरोसा है कि तुम जो कर रहे हो और जो तुम करोगे वे वही बातें हैं जिनकी हम ने आज्ञा दी है।


## 2 Thessalonians 3:5 (id: 1253003005)

5अब प्रभु तुम्हारे हृदयों को परमेश्वर के प्रेम और मसीह के धीरज की ओर निर्देशित करे।


## 2 Thessalonians 3:6 (id: 1253003006)

6अब हे भाइयों, हम अपने प्रभु यीशु मसीह के नाम से तुम्हें आज्ञा देते हैं, कि तुम ऐसे प्रत्येक भाई से दूर रहो, जो अव्यवस्थित रीति वाली चाल चलता है, और उन परम्पराओं के अनुसार नहीं चलता जो तुम ने हम से प्राप्त की हैं।


## 2 Thessalonians 3:7 (id: 1253003007)

7क्‍योंकि तुम तो स्वयं ही जानते हो कि किस रीति से हमारा अनुकरण करना उचित है, क्‍योंकि हम ने तुम्‍हारे बीच अव्यवस्थित रीति से व्यवहार नहीं किया,


## 2 Thessalonians 3:8 (id: 1253003008)

8और न हम ने किसी की मुफ्त में रोटी खाई, परन्‍तु रात\-दिन परिश्रम और कठिनाई में काम किया कि तुम में से किसी पर बोझ न पड़े,


## 2 Thessalonians 3:9 (id: 1253003009)

9ऐसा इसलिए नहीं कि हमारे पास अधिकार नहीं है, बल्कि इसलिए कि हम तुम्हारे लिए नकल करने हेतु स्वयं को एक उदाहरण {के रूप} में पेश कर सकें।


## 2 Thessalonians 3:10 (id: 1253003010)

10क्‍योंकि जब हम तुम्‍हारे साथ थे, तब भी हम तुम को यह आज्ञा दे रहे थे, “यदि कोई काम करने को तैयार न हो, तो उसे खाने भी न दो।”


## 2 Thessalonians 3:11 (id: 1253003011)

11क्‍योंकि हम ने कुछ लोगों के विषय में सुना है, जो तुम्हारे बीच में आलस्य की चाल चलते हैं, और काम नहीं करते, बल्कि दूसरों के काम में हस्तक्षेप करते हैं।


## 2 Thessalonians 3:12 (id: 1253003012)

12परन्तु हम ऐसे लोगों को प्रभु यीशु मसीह में आज्ञा देते और समझाते हैं, कि चुपचाप काम करते हुए, वे अपनी ही रोटी खाएँ।


## 2 Thessalonians 3:13 (id: 1253003013)

13परन्तु हे भाइयों, तुम सही काम करने से न थको।


## 2 Thessalonians 3:14 (id: 1253003014)

14अब यदि कोई जन उस पत्री के माध्यम से कही गई हमारी बात को न माने, तो उस पर ध्यान देना—और उसके साथ संगति न करना, जिससे कि वह लज्जित हो।


## 2 Thessalonians 3:15 (id: 1253003015)

15और उसे शत्रु के समान न समझो, बल्कि एक भाई समान समझकर उसे चेतावनी दो।


## 2 Thessalonians 3:16 (id: 1253003016)

16अब शान्ति का प्रभु स्वयं ही तुम सब को हर प्रकार से शान्ति दे। प्रभु तुम सब के साथ रहे।


## 2 Thessalonians 3:17 (id: 1253003017)

17यह नमस्कार मुझ—पौलुस—के हाथ से लिखा गया है जो हर पत्री में एक चिन्ह है। मैं इसी रीति से लिखता हूँ।


## 2 Thessalonians 3:18 (id: 1253003018)

18हमारे प्रभु यीशु मसीह का अनुग्रह तुम सब के साथ {बना} रहे।


