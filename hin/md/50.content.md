# Gateway Literal Text (Hindi)

## License Information

**Gateway Literal Text (Hindi)** is based on and adapted from: _Gateway Literal Text (Hindi)_, [unfoldingWord](https://unfoldingword.org/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Philippians 1:1 (id: 1250001001)

1पौलुस और तीमुथियुस, जो मसीह यीशु के दास हैं, उनकी ओर से अध्यक्षों और सेवकों समेत, उन सब मसीह यीशु के सन्तों के नाम जो फिलिप्पी में हैं,


## Philippians 1:2 (id: 1250001002)

2तुम पर अनुग्रह हो और हमारे पिता परमेश्वर और प्रभु यीशु मसीह की ओर से शान्ति मिले।


## Philippians 1:3 (id: 1250001003)

3तुम्हारे विषय में {अपने} सारे स्मरणों में मैं अपने परमेश्वर का धन्यवाद करता हूँ,


## Philippians 1:4 (id: 1250001004)

4सर्वदा, तुम सब के लिए मेरी प्रत्येक विनती में, आनन्द के साथ {अपनी} प्रार्थना को करता हूँ


## Philippians 1:5 (id: 1250001005)

5पहले दिन से लेकर इस समय तक सुसमाचार में तुम्हारी सहभागिता के कारण;


## Philippians 1:6 (id: 1250001006)

6इस बात को माने हुए हूँ, कि जिसने तुम में भले काम को आरम्भ किया है वही इसे यीशु मसीह के दिन तक पूरा करेगा;


## Philippians 1:7 (id: 1250001007)

7जिस प्रकार तुम सब के विषय में इस {रीति} से विचार करना मेरे लिए सही है क्योंकि, तुम {मेरे} हृदय में हो, तुम सब के सब मेरी जंजीरों में और सुसमाचार के {मेरे} बचाव तथा पुष्टिकरण दोनों में मेरे साथ अनुग्रह में सहभागी रहे हो।


## Philippians 1:8 (id: 1250001008)

8क्योंकि परमेश्वर मेरा गवाह {है}, कि कैसे मैं मसीह यीशु के अन्दरूनी अंगों से तुम सब की लालसा करता हूँ।


## Philippians 1:9 (id: 1250001009)

9और मैं यह प्रार्थना करता हूँ: कि तुम्हारा प्रेम ज्ञान और सारी समझ में अधिकाधिक बढ़ता जाए


## Philippians 1:10 (id: 1250001010)

10ताकि जो श्रेष्ठ हो तुम उसका अनुमोदन करो, जिससे कि तुम मसीह के दिन तक शुद्ध और निर्दोष बने रहो,


## Philippians 1:11 (id: 1250001011)

11धार्मिकता के फल से भरपूर होकर जो कि परमेश्वर की महिमा और प्रशंसा के लिए यीशु मसीह के द्वारा {है}।


## Philippians 1:12 (id: 1250001012)

12हे भाइयों, अब मैं चाहता हूँ कि तुम जान लो, मेरे विषय में जो बातें हुईं वे वास्तव में सुसमाचार की उन्नति के लिए घटित हुई हैं।


## Philippians 1:13 (id: 1250001013)

13जिसके परिणामस्वरूप, मसीह में मेरी जंजीरें सम्पूर्ण महल के पहरुओं के मध्य में तथा बाकी सब पर प्रकट हो गई हैं।


## Philippians 1:14 (id: 1250001014)

14और अधिकांश भाई लोग मेरी जंजीरों के द्वारा अधिक निडरता से वचन सुनाने का साहस करने को प्रभु में प्रोत्साहित हुए हैं।


## Philippians 1:15 (id: 1250001015)

15कुछ लोग तो सच में डाह और झगड़े के कारण से मसीह का प्रचार करते हैं, परन्तु कुछ लोग भली इच्छा से भी करते हैं,


## Philippians 1:16 (id: 1250001016)

16प्रेम रखने वाले यह समझ गए हैं कि मैं सुसमाचार का बचाव करने के लिए नियुक्त किया गया हूँ,


## Philippians 1:17 (id: 1250001017)

17परन्तु स्वार्थी महत्वाकांक्षा रखने वाले मेरी जंजीरों में मेरे लिए क्लेश बढ़ाने की कल्पना रखते हुए मसीह का प्रचार ईमानदारी से नहीं करते हैं।


## Philippians 1:18 (id: 1250001018)

18तो क्या हुआ? हर तरीके से केवल यही—चाहे बहाने से या सच में—मसीह का प्रचार हुआ है, और मैं इसी में आनन्द करता हूँ। हाँ, और मैं आनन्द करूँगा,


## Philippians 1:19 (id: 1250001019)

19क्योंकि मैं जानता हूँ कि तुम्हारी प्रार्थनाओं तथा यीशु मसीह की आत्मा के प्रावधान के द्वारा इसका परिणाम मेरा छुटकारा होगा,


## Philippians 1:20 (id: 1250001020)

20मेरी उत्सुक अपेक्षा और आशा के अनुसार कि मैं किसी बात में लज्जित नहीं होऊँगा, परन्तु हर बात में हियाव रखूँगा, और यह कि हमेशा की तरह, अब भी, चाहे जीवन के द्वारा या मृत्यु के द्वारा मेरे शरीर से मसीह की बड़ाई की जाएगी।


## Philippians 1:21 (id: 1250001021)

21क्योंकि मेरे लिए जीवित रहना मसीह {है}, और मर जाना लाभ {है}।


## Philippians 1:22 (id: 1250001022)

22अब यदि शरीर में जीवित रहना है, तो यह मेरे लिए फलदायी परिश्रम {है}, परन्तु मैं नहीं जानता कि मैं किसे चुनूँगा।


## Philippians 1:23 (id: 1250001023)

23परन्तु मैं इन दोनों के मध्य में जोर से दब गया हूँ, यह इच्छा करते हुए कि चला जाऊँ और मसीह के पास रहूँ, क्योंकि {यह} अत्यन्त ही बेहतर है,


## Philippians 1:24 (id: 1250001024)

24परन्तु शरीर में रहना तुम्हारे खातिर अधिक आवश्यक {है}।


## Philippians 1:25 (id: 1250001025)

25और इस बात को मान कर, मैं जानता हूँ कि मैं बना रहूँगा, और विश्वास में तुम्हारी उन्नति और आनन्द के लिए मैं तुम्हारे साथ निरन्तर रहूँगा


## Philippians 1:26 (id: 1250001026)

26ताकि तुम्हारे पास फिर आने के द्वारा मसीह यीशु पर तुम्हारा घमण्ड मुझ में बढ़ता रहे।


## Philippians 1:27 (id: 1250001027)

27मसीह के सुसमाचार के योग्य तरीके से केवल अपने आप को संचालित करो जिससे कि चाहे आने पर और तुम को देखकर या चाहे अनुपस्थिति में, मैं तुम्हारे विषय में सुनूँ, कि तुम एक आत्मा में स्थिर खड़े रहते हो, एक चित्त होकर सुसमाचार पर विश्वास के लिए एक साथ प्रयास करते हो।


## Philippians 1:28 (id: 1250001028)

28और जो तुम्हारा विरोध करते हों उनसे किसी बात में मत डरो। यह उनके लिए {उनके} विनाश का, परन्तु तुम्हारे उद्धार का चिन्ह है—और यह परमेश्वर की ओर से है।


## Philippians 1:29 (id: 1250001029)

29क्‍योंकि यह मसीह की ओर से तुम को न केवल उस पर विश्‍वास करने, परन्तु उसकी ओर से दु:ख उठाने के लिए भी मुफ्त में दिया गया है,


## Philippians 1:30 (id: 1250001030)

30वैसा ही संघर्ष करो जैसा तुम ने मुझ में देखा, और अब तुम मुझ से सुनते हो।


## Philippians 2:1 (id: 1250002001)

1इसलिए, यदि मसीह में कोई प्रोत्साहन {है}, यदि कोई प्रेम भरी सान्त्वना है, यदि कोई आत्मा की सहभागिता है, यदि कोई स्नेह तथा करुणा है,


## Philippians 2:2 (id: 1250002002)

2तो मेरे आनन्द को पूरा करो कि तुम एक जैसा ही विचार करो, एक जैसा ही प्रेम रखो, आत्मा में संयुक्त रहो, एक ही बात का विचार रखो।


## Philippians 2:3 (id: 1250002003)

3स्वार्थी महत्वाकांक्षा या खोखले अभिमान के लिए कुछ मत {करो}, परन्तु विनम्रतापूर्वक दूसरों को स्वयं से बेहतर समझो,


## Philippians 2:4 (id: 1250002004)

4प्रत्येक जन स्वयं की वस्तुओं के लिए ही न सोचे, परन्तु एक दूसरे की वस्तुओं के लिए भी सोचे।


## Philippians 2:5 (id: 1250002005)

5इस स्वभाव को अपने भीतर रखो जो मसीह यीशु में भी {था},


## Philippians 2:6 (id: 1250002006)

6जिसने, परमेश्वर के स्वरूप में अवतरित होकर भी, परमेश्वर के तुल्य होने को पकड़ के रखने जैसी कोई बात नहीं समझा।


## Philippians 2:7 (id: 1250002007)

7बजाए इसके, उसने दास का रूप धारण कर लिया, और मनुष्यों के स्वरूप में जन्म लेकर, तथा एक पुरुष के रूप में प्रकट होकर, स्वयं को खाली कर दिया,


## Philippians 2:8 (id: 1250002008)

8तथा मृत्यु के क्षण तक, यहाँ तक कि क्रूस की मृत्यु तक आज्ञाकारी होकर, उसने स्वयं को नम्र किया!


## Philippians 2:9 (id: 1250002009)

9इसलिए, परमेश्वर ने भी उसकी अत्यन्त बड़ाई की, और उसे ऐसा नाम दिया जो हर एक नाम से ऊँचा {है}


## Philippians 2:10 (id: 1250002010)

10ताकि स्वर्ग में और पृथ्वी पर तथा पृथ्वी के नीचे हर एक घुटना यीशु नाम के आगे टिकेगा,


## Philippians 2:11 (id: 1250002011)

11और परमेश्वर पिता की महिमा के लिए हर एक जीभ अंगीकार करेगी कि यीशु मसीह ही प्रभु {है}।


## Philippians 2:12 (id: 1250002012)

12इसलिए फिर, हे मेरे प्रियों, जिस प्रकार से तुम ने न केवल मेरी उपस्थिति में, परन्तु उससे भी बढ़कर इस समय मेरी अनुपस्थिति में हमेशा आज्ञा मानी है, तो डरते और काँपते हुए अपने स्वयं के उद्धार के लिए कार्य करो।


## Philippians 2:13 (id: 1250002013)

13क्योंकि वह परमेश्वर ही है जो इच्छा और कार्य दोनों के लिए {अपनी} भली प्रसन्नता हेतु तुम में काम कर रहा है।


## Philippians 2:14 (id: 1250002014)

14सब कामों को बिना शिकायत किए या बिना कुड़कुड़ाए करो


## Philippians 2:15 (id: 1250002015)

15ताकि तुम निर्दोष तथा शुद्ध हो जाओ, परमेश्वर की ऐसी निष्कलंक सन्तान जो कुटिल और विकृत पीढ़ी के मध्य में रहती है, जिनके बीच में तुम संसार में दीपकों के समान चमकते हो,


## Philippians 2:16 (id: 1250002016)

16मसीह के दिन मेरे घमण्ड के लिए जीवन के वचन को पकड़े हुए कि मैं व्यर्थ नहीं दौड़ा, और न व्यर्थ परिश्रम किया।


## Philippians 2:17 (id: 1250002017)

17परन्तु यहाँ तक कि यदि मैं तेरे विश्वास के बलिदान और सेवा पर चढ़ावे के रूप में उण्डेला भी जा रहा हूँ, तो मैं आनन्दित हूँ और तुम सब के साथ आनन्द करता हूँ।


## Philippians 2:18 (id: 1250002018)

18अब उसी रीति से, तुम भी आनन्दित हो और मेरे साथ आनन्द करते हो।


## Philippians 2:19 (id: 1250002019)

19अब मैं शीघ्र ही तीमुथियुस को तुम्हारे पास भेजने की प्रभु यीशु में आशा करता हूँ ताकि तुम्हारे विषय में बातों की जानकारी प्राप्त करके मैं भी प्रोत्साहित हो जाऊँ।


## Philippians 2:20 (id: 1250002020)

20क्योंकि मेरे पास वैसी समान विचारधारा वाला कोई नहीं है, जो तुम्हारी बातों के विषय में वास्तविक रूप से चिन्तित होगा,


## Philippians 2:21 (id: 1250002021)

21क्योंकि वे सब यीशु मसीह की बातों की नहीं, अपनी ही बातों की खोज में रहते हैं।


## Philippians 2:22 (id: 1250002022)

22परन्तु तुम उसके साबित किए हुए मूल्य को जानते हो, कि {अपने} पिता के साथ एक बालक के रूप में, सुसमाचार में उसने मेरे साथ सेवा की।


## Philippians 2:23 (id: 1250002023)

23इसलिए, जैसे ही मैं देखूँगा कि मेरे विषय में परिस्थितियाँ {कैसे} {घटित} होंगी, उसी समय मैं उसे भेजने की आशा रखता हूँ।


## Philippians 2:24 (id: 1250002024)

24परन्तु मैं प्रभु पर भरोसा रखता हूँ कि मैं स्वयं भी शीघ्र ही आऊँगा।


## Philippians 2:25 (id: 1250002025)

25अब मैं इपफ्रुदीतुस को तुम्हारे पास वापस भेजना आवश्यक समझता हूँ, जो मेरा भाई और सहकर्मी और साथी योद्धा, तथा तुम्हारा सन्देशवाहक और मेरी आवश्यकताओं के लिए सेवक है,


## Philippians 2:26 (id: 1250002026)

26यह देखते हुए कि वह तुम सब के साथ रहने की लालसा रखता है, और क्योंकि तुम ने सुना कि वह बीमार था इसलिए वह व्यथित है।


## Philippians 2:27 (id: 1250002027)

27क्योंकि सचमुच वह मृत्यु की निकटता तक बीमार था, परन्तु परमेश्वर ने उस पर दया की, और केवल उस पर ही नहीं, परन्तु मुझ पर भी, ताकि मुझे दुःख पर दुःख न मिले।


## Philippians 2:28 (id: 1250002028)

28इसलिए, मैंने उसे और अधिक आतुरता के साथ भेज दिया, ताकि, उसे फिर से देख कर, तुम आनन्द करो, और मैं पीड़ा से मुक्त हो जाऊँ।


## Philippians 2:29 (id: 1250002029)

29इसलिए, पूरे आनन्द के साथ प्रभु में होकर उसका स्वागत करो, और जो उसके जैसे हैं उनका सम्मान किया करो।


## Philippians 2:30 (id: 1250002030)

30क्योंकि मसीह के कार्य की खातिर, {अपने} जीवन को जोखिम में डाल कर वह मृत्यु के निकट तक आ गया था, ताकि वह मेरी सेवा में तुम्हारी कमी को पूरा करे।


## Philippians 3:1 (id: 1250003001)

1{जो} बाकी के लोग हैं, हे मेरे भाइयों, प्रभु में आनन्दित रहो। इन्हीं बातों को तुम्हें लिखने में मुझे कोई कष्ट नहीं होता {है}, और यह तुम्हारी सुरक्षा के लिए {है}।


## Philippians 3:2 (id: 1250003002)

2कुत्तों से सावधान रहो, बुरे काम करने वालों से सावधान रहो, अंगभंग करने वालों से सावधान रहो।


## Philippians 3:3 (id: 1250003003)

3क्योंकि हम तो खतना वाले हैं—ऐसे लोग जो परमेश्वर की आत्मा के द्वारा आराधना करते हैं और मसीह यीशु पर घमण्ड करते हैं तथा शरीर पर भरोसा नहीं रखते,


## Philippians 3:4 (id: 1250003004)

4यद्यपि मुझे तो शरीर पर भी भरोसा है। यदि कोई अन्य जन शरीर पर भरोसा रखने का विचार करता है, तो मैं और अधिक करता हूँ:


## Philippians 3:5 (id: 1250003005)

5आठवें दिन खतना हुआ, इस्राएल के राष्ट्र से, बिन्यामीन के गोत्र का, इब्रानियों का इब्रानी हूँ; व्यवस्था के अनुसार, फरीसी हूँ;


## Philippians 3:6 (id: 1250003006)

6उत्साह के अनुसार, कलीसिया का सताने वाला; धार्मिकता के अनुसार जो व्यवस्था में {है}, तो निर्दोष ठहरता हूँ।


## Philippians 3:7 (id: 1250003007)

7जो {बातें} मेरे लिए लाभ की थीं, मैंने उन {बातों} को मसीह की खातिर हानि की मान लिया है।


## Philippians 3:8 (id: 1250003008)

8परन्तु इसके विपरीत, मैं अपने प्रभु मसीह यीशु के ज्ञान के अनुपम मूल्य के कारण सारी बातों को भी हानि की मानता हूँ, जिसके कारण मैंने सारी बातों की हानि उठाई है—और मैं उन्हें गोबर मानता हूँ—ताकि मैं मसीह को प्राप्त कर सकूँ


## Philippians 3:9 (id: 1250003009)

9और उसमें पाया जाऊँ, उस धार्मिकता को प्राप्त करके नहीं जो व्यवस्था से {है}, परन्तु जो मसीह पर विश्वास करने के द्वारा {है}—विश्वास के द्वारा परमेश्वर की ओर से मिली धार्मिकता—


## Philippians 3:10 (id: 1250003010)

10कि उसे और उसके पुनरुत्थान की सामर्थ्य को और उसके दुःखों की सहभागिता को जानूँ, जो उसकी मृत्यु के अनुरूप होती है,


## Philippians 3:11 (id: 1250003011)

11यदि, किसी रीति से, मैं उस पुनरुत्थान को प्राप्त कर सकूँ जो कि मृतकों में से {है}।


## Philippians 3:12 (id: 1250003012)

12ऐसा नहीं है कि मैंने इसे पहले ही प्राप्त कर लिया है, या पहले ही सिद्ध कर दिया गया हूँ, परन्तु मैं इसके पीछे लगा हुआ हूँ, यदि सम्भवतः मैं भी उस बात को पकड़ने पाऊँ, जिसके लिए मसीह यीशु के द्वारा मुझे भी पकड़ा गया था।


## Philippians 3:13 (id: 1250003013)

13हे भाइयों, मैं नहीं मानता कि मैंने इसे पकड़ लिया है। परन्तु एक बात है: जो पीछे {है} उसे भूल कर और जो आगे {है} उसके लिए खिंचा चला जाऊँ,


## Philippians 3:14 (id: 1250003014)

14मैं मसीह यीशु में परमेश्वर के ऊपर बुलाए जाने के पुरस्कार के लिए लक्ष्य की ओर आगे बढ़ता जाता हूँ।


## Philippians 3:15 (id: 1250003015)

15इसलिए, जितने सिद्ध हैं उनको इसी {रीति} से सोचना चाहिए; और यदि तुम किसी बात के विषय में भिन्न रूप से विचार करते हो, तो परमेश्वर उसे भी तुम पर प्रकट कर देगा।


## Philippians 3:16 (id: 1250003016)

16हालाँकि, जो हम ने प्राप्त किया है, हमें उसी में जीवन व्यतीत करना चाहिए।


## Philippians 3:17 (id: 1250003017)

17हे भाइयों, मेरा अनुकरण करने वाले बनो, और उनको ध्यान से देखो जो इस ढंग से चलते हैं, जैसे तुम्हारे पास हम एक उदाहरण {के समान} हैं।


## Philippians 3:18 (id: 1250003018)

18क्योंकि बहुत से जन—जिनके विषय में मैंने अक्सर तुम्हें बताया है, परन्तु इस समय भी रोते हुए, मैं कहता हूँ—मसीह के क्रूस के शत्रु {जैसे} चाल चलते हैं,


## Philippians 3:19 (id: 1250003019)

19उनका अन्त विनाश {है}, उनका पेट उनका ईश्वर {है}, और {उनकी} महिमा उनकी लज्जा में {है}, जो पृथ्वी की वस्तुओं के विषय में सोचते हैं।


## Philippians 3:20 (id: 1250003020)

20परन्तु हमारी नागरिकता स्वर्ग में विद्यमान है, जहाँ से आने के लिए हम भी आतुर होकर उद्धारकर्ता, प्रभु यीशु मसीह की प्रतीक्षा करते हैं।


## Philippians 3:21 (id: 1250003021)

21जो अपने महिमामय शरीर की अनुरूपता में, उसकी सामर्थ्य के अनुसार सभी वस्तुओं को अपने अधीन करने के लिए हमारे दीन शरीर को परिवर्तित कर देगा।


## Philippians 4:1 (id: 1250004001)

1इसलिए, हे मेरे भाइयों, प्रियों, और जिनके लिए मैं लालायित हूँ, जो मेरा आनन्द और मुकुट हैं, हे प्रियों, इस रीति से प्रभु में स्थिर खड़े रहो।


## Philippians 4:2 (id: 1250004002)

2मैं प्रभु में ऐसा ही सोचने के लिए यूओदिया से विनती करता हूँ और सुन्तुखे से भी विनती करता हूँ।


## Philippians 4:3 (id: 1250004003)

3हाँ, हे सच्चे साथी, मैं तुझ से भी निवेदन करता हूँ, कि उन स्त्रियों की सहायता कर, जिन्होंने सुसमाचार में मेरे साथ परिश्रम किया है, साथ ही क्लेमेंस और मेरे बाकी के सहकर्मी, जिनके नाम जीवन की पुस्तक में लिखे हुए {हैं}।


## Philippians 4:4 (id: 1250004004)

4प्रभु में सदा आनन्दित रहो। मैं फिर से कहूँगा, आनन्दित रहो।


## Philippians 4:5 (id: 1250004005)

5तुम्हारी कोमलता सब मनुष्यों को ज्ञात हो। प्रभु निकट {है}।


## Philippians 4:6 (id: 1250004006)

6किसी बात की चिन्ता मत करो, परन्तु सब बातों में, प्रार्थना और याचना के द्वारा धन्यवाद के साथ, तुम्हारे अनुरोध परमेश्वर को ज्ञात हों,


## Philippians 4:7 (id: 1250004007)

7और परमेश्वर की शान्ति, जो सारी समझ से बढ़कर है, मसीह यीशु में तुम्हारे हृदयों और तुम्हारे मनों को सुरक्षित रखेगी।


## Philippians 4:8 (id: 1250004008)

8{जो} बाकी के लोग हैं, हे भाइयों, जितनी बातें सत्य हैं, जितनी माननीय हैं, जितनी न्यायसंगत हैं, जितनी शुद्ध हैं, जितनी मनोहर हैं, जितनी सम्मानित हैं, यदि कुछ भी धार्मिक {है}, और यदि कुछ भी सराहनीय {है}, तो इन बातों के विषय में सोचो।


## Philippians 4:9 (id: 1250004009)

9और जो तुम ने मुझे से सीखा और ग्रहण किया और सुना और देखा, उन बातों को करो, और परमेश्वर की शान्ति तुम्हारे साथ बनी रहेगी।


## Philippians 4:10 (id: 1250004010)

10अब मैं प्रभु में बहुत ही आनन्दित हूँ, क्योंकि अब अन्त में तुम ने मेरे विषय में {तुम्हारी} चिन्ता को फिर से नया किया है, जिसके लिए तुम सच में चिन्तित थे, परन्तु अवसर की कमी थी।


## Philippians 4:11 (id: 1250004011)

11ऐसा नहीं है कि मैं आवश्यकता के अनुसार बोलता हूँ, क्योंकि मैंने स्वयं यह सीख लिया है कि जिस परिस्थिति में हूँ उसमें सन्तुष्ट रहूँ।


## Philippians 4:12 (id: 1250004012)

12मैं यह दोनों बात जानता हूँ कि {कैसे} दीन होना है, और मैं जानता हूँ कि {कैसे} विपुल होना है। प्रत्येक {स्थिति} और सभी {परिस्थितियों} में, मैंने दोनों बातों को सीख लिया है, तृप्त होना और भूखा रहना, और विपुल होना और आवश्यकता में होना।


## Philippians 4:13 (id: 1250004013)

13उसमें होकर मैं सारे कामों को कर सकता हूँ जो मुझे सामर्थ्य देता है।


## Philippians 4:14 (id: 1250004014)

14हालाँकि, मेरे दु:ख में सहभागी होकर तुम ने अच्छा किया।


## Philippians 4:15 (id: 1250004015)

15अब तुम फिलिप्पी के लोग यह भी जानते हो कि सुसमाचार के आरम्भ में, जब मैं मकिदुनिया से निकला, तो देने और लेने के विषय में केवल तुम्हारे अलावा किसी कलीसिया ने मेरे साथ भागीदारी नहीं की,


## Philippians 4:16 (id: 1250004016)

16क्योंकि यहाँ तक कि थिस्सलुनीके में भी, एक बार और दो बार तुम ने मेरी आवश्यकताओं के लिए भेजा।


## Philippians 4:17 (id: 1250004017)

17ऐसा नहीं है कि मैं भेंट की खोज में रहता हूँ, परन्तु उस फल की खोज में रहता हूँ जो तुम्हारे खाते में बढ़ता जाता है।


## Philippians 4:18 (id: 1250004018)

18अब मेरे पास सारी वस्तुएँ भरपूरी से हैं, और मैं विपुल हूँ। इपफ्रुदीतुस से तुम्हारी ओर से आई उन वस्तुओं को प्राप्त करके मैं तृप्त हो गया हूँ, जो परमेश्वर के लिए एक सुगंध, एक मीठी गंध, ग्रहणयोग्य, प्रसन्न करने वाला बलिदान है।


## Philippians 4:19 (id: 1250004019)

19अब मेरा परमेश्वर अपने उस धन के अनुसार जो महिमा सहित मसीह यीशु में है तुम्हारी सब आवश्यकता पूरी करेगा।


## Philippians 4:20 (id: 1250004020)

20अब हमारे परमेश्वर और पिता की महिमा सदा {और} सर्वदा {होती} रहे। आमीन।


## Philippians 4:21 (id: 1250004021)

21मसीह यीशु के प्रत्येक सन्त को नमस्कार करना। जो भाई मेरे साथ हैं तुम्हें नमस्कार करते हैं।


## Philippians 4:22 (id: 1250004022)

22सारे सन्त तुम्हें नमस्कार करते हैं, परन्तु विशेष करके जो कैसर के घराने के हैं।


## Philippians 4:23 (id: 1250004023)

23प्रभु यीशु मसीह का अनुग्रह तुम्हारी आत्मा के साथ {बना} रहे। आमीन।


