# Gateway Literal Text (Hindi)

## License Information

**Gateway Literal Text (Hindi)** is based on and adapted from: _Gateway Literal Text (Hindi)_, [unfoldingWord](https://unfoldingword.org/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Colossians 1:1 (id: 1251001001)

1पौलुस, परमेश्वर की इच्छा से मसीह यीशु के प्रेरित, और {हमारे} भाई तीमुथियुस की ओर से,


## Colossians 1:2 (id: 1251001002)

2कुलुस्से में रहने वाले मसीह में पवित्र लोगों और विश्वासयोग्य भाइयों के नाम। तुम पर अनुग्रह हो और परमेश्वर हमारे पिता तथा प्रभु यीशु मसीह की ओर से तुम्हें शान्ति मिले।


## Colossians 1:3 (id: 1251001003)

3तुम्हारे लिए प्रार्थना करते हुए सर्वदा हमारे प्रभु यीशु मसीह के पिता, परमेश्वर का हम धन्यवाद करते हैं,


## Colossians 1:4 (id: 1251001004)

4मसीह यीशु में तुम्हारे उस विश्वास के विषय और उस प्रेम के विषय में सुनकर जो तुम सब पवित्र लोगों से रखते हो।


## Colossians 1:5 (id: 1251001005)

5उस आशा के कारण जो स्वर्ग में तुम्हारे लिए रखी हुई है, जिसके विषय में तुम ने बीते समय में सुसमाचार के सत्य वचन में सुना था,


## Colossians 1:6 (id: 1251001006)

6जो तुम्हारे मध्य में उसी प्रकार से उपस्थित हो रहा है जैसे कि सम्पूर्ण संसार में, वह फल ला रहा है और उन्नति कर रहा है, उसी प्रकार से तुम में भी, जिस दिन से तुम ने इसे सुना और सत्य में होकर परमेश्वर के अनुग्रह के विषय में सीखा,


## Colossians 1:7 (id: 1251001007)

7जैसे तुम ने इसे हमारे प्रिय सहकर्मी इपफ्रास से सीखा, जो हमारी ओर से मसीह का विश्वासयोग्य सेवक है,


## Colossians 1:8 (id: 1251001008)

8और उसने हम पर तुम्हारे उस प्रेम को उजागर किया जो आत्मा में है।


## Colossians 1:9 (id: 1251001009)

9इस कारण से, जिस दिन से हम ने यह सुना, हम ने भी तुम्हारे लिए यह प्रार्थना करना और विनती करना बन्द नहीं किया कि तुम सारी बुद्धि और आत्मिक समझ में होकर उसकी इच्छा के ज्ञान से परिपूर्ण हो जाओ,


## Colossians 1:10 (id: 1251001010)

10कि प्रत्येक भले काम में फल लाते हुए और परमेश्वर के ज्ञान में बढ़ते हुए, हर मनभावन तरीके से प्रभु के लिए सुयोग्य चाल चलो,


## Colossians 1:11 (id: 1251001011)

11और उसकी महिमा की शक्ति के अनुसार सब प्रकार की सामर्थ्य और सब प्रकार से आनन्द के साथ सहनशीलता और धीरज में बलवन्त होते हुए,


## Colossians 1:12 (id: 1251001012)

12पिता का धन्यवाद करते रहो, जिस ने तुम्हें ज्योति में होकर पवित्र लोगों की विरासत में सहभागी होने के योग्य बनाया है।


## Colossians 1:13 (id: 1251001013)

13उसने हमें अंधकार के अधिकार से छुड़ाया और उसके प्रिय पुत्र के राज्य में हमें स्थानान्तरित कर दिया,


## Colossians 1:14 (id: 1251001014)

14जिसमें हमें छुटकारा, अर्थात पापों की क्षमा मिलती है।


## Colossians 1:15 (id: 1251001015)

15वह तो अदृश्य परमेश्वर का प्रतिरूप, अर्थात सारी सृष्टि में पहलौठा है।


## Colossians 1:16 (id: 1251001016)

16क्योंकि उसमें होकर स्वर्ग में की और पृथ्वी पर की, दृश्यमान और अदृश्य सारी वस्तुएँ रची गई थीं। चाहे सिंहासन हो या प्रभुत्व या सरकारें या अधिकारी, सभी वस्तुएँ उसके द्वारा और उसके लिए रची गई हैं।


## Colossians 1:17 (id: 1251001017)

17और सब वस्तुओं में वही पहला है, और उसी में सब वस्तुएँ स्थिर रहती हैं।


## Colossians 1:18 (id: 1251001018)

18और वही देह, अर्थात कलीसिया का सिर है। वही आरम्भ है, और मरे हुओं में से पहलौठा है, ताकि वह आप ही सब बातों में पहला हो जाए।


## Colossians 1:19 (id: 1251001019)

19क्‍योंकि सारी परिपूर्णता उसी में वास करने से प्रसन्‍न थी,


## Colossians 1:20 (id: 1251001020)

20और उसके क्रूस के लहू के द्वारा शान्ति स्थापित करके, चाहे पृथ्वी पर की वस्तुएँ हों या स्वर्ग में की वस्तुएँ, सारी वस्तुओं का उसके द्वारा अपने से मेलमिलाप कर ले।


## Colossians 1:21 (id: 1251001021)

21एक समय पर तुम भी अलग\-थलग थे और बुरे कामों के कारण, विचारों में शत्रु थे।


## Colossians 1:22 (id: 1251001022)

22परन्तु अब मृत्यु के द्वारा उसकी शारीरिक देह से तुम्हारा मेलमिलाप हो गया है कि तुम को पवित्र और निर्दोष और दोषारारोपण से परे ठहराकर उसके सामने उपस्थित करे,


## Colossians 1:23 (id: 1251001023)

23यदि वास्तव में तुम स्थापित और दृढ़ होकर, विश्वास में बने रहो, और जो सुसमाचार तुम ने सुना उसकी आशा से दूर न हो जाओ, जिसे हर उस प्राणी पर प्रचार किया गया था जो स्वर्ग के नीचे {है}, जिसका मैं, पौलुस, सेवक बन गया।


## Colossians 1:24 (id: 1251001024)

24अब मैं तुम्हारे लिए {अपने} दुःखों में आनन्दित होता हूँ, और उसकी देह की खातिर, जो कि कलीसिया है, मसीह के क्लेशों की घटी को अपने शरीर में पूरा करता हूँ,


## Colossians 1:25 (id: 1251001025)

25जिसका मैं परमेश्वर के भण्डारीपन के अनुसार सेवक बन गया जो मुझे तुम्हारे लिए परमेश्वर के वचन को पूरा करने के लिए दिया गया था,


## Colossians 1:26 (id: 1251001026)

26वह रहस्य जो युगों से और पीढ़ियों से छिपा रहा, परन्तु अब उसके उन पवित्र लोगों पर प्रकट किया गया है,


## Colossians 1:27 (id: 1251001027)

27जिन पर परमेश्वर ने प्रकट करना चाहा जो अन्यजातियों के मध्य में इस रहस्य की महिमा का मूल्य {है}, जो कि तुम में रहने वाला मसीह है, जो महिमा की आशा है।


## Colossians 1:28 (id: 1251001028)

28हर एक मनुष्य को चेतावनी देते हुए, हम उसका प्रचार करते हैं और सम्पूर्ण बुद्धि समेत हर एक मनुष्य को सिखाते हैं ताकि हम प्रत्येक मनुष्य को मसीह में सिद्ध करके उपस्थित करें।


## Colossians 1:29 (id: 1251001029)

29इसी के लिए मैं परिश्रम भी करता हूँ, उसकी शक्ति के अनुसार प्रयास करते हुए जो सामर्थ्य के साथ मुझ में काम करती है।


## Colossians 2:1 (id: 1251002001)

1क्योंकि मैं चाहता हूँ कि तुम जान लो कि तुम्हारे और उनके लिए जो लौदीकिया में हैं और उन सब के लिए जिन्होंने मेरा शारीरिक मुँह नहीं देखा मैं कितना संघर्ष करता हूँ।


## Colossians 2:2 (id: 1251002002)

2ताकि उनके हृदय, प्रेम में और समझ के पूर्ण आश्वासन के सारे धन में एक साथ लाए जाकर, परमेश्वर, अर्थात मसीह के रहस्य के ज्ञान में प्रोत्साहित हो जाएँ,


## Colossians 2:3 (id: 1251002003)

3जिसमें बुद्धि और ज्ञान के सारे खजाने छिपे हुए हैं।


## Colossians 2:4 (id: 1251002004)

4मैं यह इसलिए कहता हूँ ताकि कोई जन तुम को प्रेरक बातों से धोखा न दे।


## Colossians 2:5 (id: 1251002005)

5क्योंकि भले ही यदि मैं शरीर में अनुपस्थित हूँ, तब पर भी, तुम्हारे अच्छे अनुशासन और मसीह में तुम्हारे विश्वास की सामर्थ्य को देखते हुए और आनन्द करते हुए, आत्मा में होकर मैं तुम्हारे साथ हूँ।


## Colossians 2:6 (id: 1251002006)

6इसलिए, जैसे तुम ने मसीह यीशु को प्रभु ग्रहण किया, तो उसी में चलते रहो,


## Colossians 2:7 (id: 1251002007)

7उसी में जड़ पकड़ते और उन्नति करते हुए तथा जैसा तुम को सिखाया गया, विश्वास में दृढ़ होते हुए, भरपूरी से धन्यवाद करते रहो।


## Colossians 2:8 (id: 1251002008)

8सावधान रहो, ऐसा न हो कि कोई व्यक्ति तुम को दार्शनिकता और खोखले छल के माध्यम से, पुरुषों की परम्परा के अनुसार, संसार की मौलिक शिक्षा के अनुसार बन्दी बना ले, और मसीह के अनुसार नहीं।


## Colossians 2:9 (id: 1251002009)

9क्योंकि उसमें ईश्वरत्व की सारी परिपूर्णता शारीरिक स्वरूप में वास करती है,


## Colossians 2:10 (id: 1251002010)

10और तुम उसी में भरपूर हो गए हो, जो सम्पूर्ण शासन और अधिकार का सिर है,


## Colossians 2:11 (id: 1251002011)

11जिसमें तुम्हारा खतना भी बिना हाथों के किए हुए ऐसे खतने के द्वारा किया गया था, और मसीह के खतने में शारीरिक देह को निकाल दिए जाने,


## Colossians 2:12 (id: 1251002012)

12बपतिस्मे में उसके साथ गाड़ दिए जाने और जिसमें विश्वास के द्वारा परमेश्वर की सामर्थ्य में तुम को जिलाया गया, जिसने उसको मरे हुओं में से जिलाया।


## Colossians 2:13 (id: 1251002013)

13और तुम, जो अपने शरीर के अपराधों में और खतनारहित होने के कारण मरे हुए थे, उसने तुम्हें उसके साथ जिलाया और {हमारे} सब अपराधों को क्षमा कर दिया,


## Colossians 2:14 (id: 1251002014)

14और हमारे विरुद्ध उन आदेशों के लिखित अभिलेख को रद्द कर दिया, जो हमारे विरोध में थे, और उसने उसे {हमारे} बीच से निकाल दिया, और उसे क्रूस पर जड़ दिया।


## Colossians 2:15 (id: 1251002015)

15और शासकों तथा अधिकारियों को नंगा करके, उनके ऊपर क्रूस पर विजय प्राप्त करके, उसने उनका सार्वजनिक तमाशा बनाया।


## Colossians 2:16 (id: 1251002016)

16इसलिए, कोई भी जन खाने में या पीने में या किसी पर्व या नए चाँद या सब्त के दिन के विषय में तुम्हारा न्याय न करे,


## Colossians 2:17 (id: 1251002017)

17जो कि आने वाली बातों की छाया हैं, परन्तु देह मसीह की {है}।


## Colossians 2:18 (id: 1251002018)

18झूठी विनम्रता और स्वर्गदूतों की उपासना से प्रसन्न होने वाला कोई भी व्यक्ति, उन बातों पर स्थिर होकर जो उसने देखी हैं, तुम्हारे पुरस्कार से तुम्हें वंचित न करे, जो अपने शारीरिक मन से अकारण फूला हुआ हो गया है


## Colossians 2:19 (id: 1251002019)

19और उस सिर को पकड़े हुए नहीं है, जिस से सम्पूर्ण देह की आपूर्ति होती है और जो जोड़ों तथा अस्थि\-बन्धन के माध्यम से एक साथ गठी हुई है, और परमेश्वर की उन्नति के साथ वृद्धि करती है।


## Colossians 2:20 (id: 1251002020)

20यदि तुम संसार के मौलिक सिद्धान्तों की ओर से मसीह के साथ मर गए हो, तो संसार में जीवन व्यतीत करते हुए, तुम इसके निर्णयों के अधीन क्यों होते हो:


## Colossians 2:21 (id: 1251002021)

21“तुम्हें पकड़ना नहीं है, और न ही चखना है, और न ही छूना है!”


## Colossians 2:22 (id: 1251002022)

22जो मनुष्यों की आज्ञाओं और शिक्षाओं के अनुसार उपयोग होते हुए पूर्णतः नाश होने के लिए हैं;


## Colossians 2:23 (id: 1251002023)

23जो कि, वास्तव में स्व\-निर्मित धर्म में बुद्धि की बात और झूठी विनम्रता {और} देह की कठोरता है, इनका शारीरिक लालसाओं के विरुद्ध कोई मूल्य नहीं है।


## Colossians 3:1 (id: 1251003001)

1इसलिए, यदि तुम मसीह के साथ जिलाए गए, तो ऊपर की वस्तुओं की खोज करो, जहाँ मसीह परमेश्वर के दाहिने हाथ पर विराजमान है।


## Colossians 3:2 (id: 1251003002)

2ऊपर की वस्तुओं के विषय में सोचो, न कि पृथ्वी पर की वस्तुओं की।


## Colossians 3:3 (id: 1251003003)

3क्योंकि तुम मर गए हो, और तुम्हारा जीवन परमेश्वर में मसीह के साथ छिपा दिया गया है।


## Colossians 3:4 (id: 1251003004)

4जब मसीह, तुम्हारा जीवन, प्रकट होगा, तब तुम भी उसके साथ महिमा में प्रकट किए जाओगे।


## Colossians 3:5 (id: 1251003005)

5इसलिए, उन अंगों को मार डालो जो पृथ्वी पर {हैं}—यौन अनैतिकता, अशुद्धता, आवेश, बुरी इच्छा, और ईर्ष्या, जो कि मूर्तिपूजा है,


## Colossians 3:6 (id: 1251003006)

6जिसके कारण परमेश्वर का क्रोध आ रहा है,


## Colossians 3:7 (id: 1251003007)

7जिसमें तुम पिछले समय में तब चलते थे, जब तुम उनमें जीवन व्यतीत करते थे।


## Colossians 3:8 (id: 1251003008)

8परन्तु अब तुम्हें भी ऐसी सारी बातों को एक तरफ रख देना चाहिए—क्रोध, रोष, बुरी इच्छा, झूठी निन्दा, {और} तुम्हारे मुँह से निकलने वाली गन्दी बातें।


## Colossians 3:9 (id: 1251003009)

9एक दूसरे से झूठ मत बोलो, पुराने मनुष्यत्व को उसके कामों समेत उतारकर


## Colossians 3:10 (id: 1251003010)

10और नए मनुष्यत्व को पहनकर जो उसके स्वरूप के अनुसार ज्ञान में नया होता जाता है जिसने उसकी सृष्टि की;


## Colossians 3:11 (id: 1251003011)

11जहांँ कोई यूनानी और यहूदी, खतना और खतनारहित, जंगली, स्कूती, दास, स्वतंत्र नहीं है, परन्तु मसीह सब {है}, और सब में है।


## Colossians 3:12 (id: 1251003012)

12इसलिए, पवित्र और प्रिय, परमेश्वर के चुने हुए लोगों के रूप में, दया, कृपा, विनम्रता, कोमलता, {और} धीरज के अन्दरूनी अंगों को धारण करो,


## Colossians 3:13 (id: 1251003013)

13एक दूसरे की सह लो और यदि किसी व्यक्ति के पास किसी दूसरे के विरोध में कोई शिकायत हो तो एक दूसरे पर दयालु बनो; जैसे प्रभु ने भी तुम्हें क्षमा किया, वैसे ही तुम्हें भी करना चाहिए।


## Colossians 3:14 (id: 1251003014)

14परन्तु प्रेम, इन सब बातों से बढ़कर है, जो सिद्धता का बन्धन है।


## Colossians 3:15 (id: 1251003015)

15और मसीह की शान्ति तुम्हारे हृदयों पर शासन करे, जिसके लिए तुम भी एक देह में बुलाए गए थे, और धन्यवादी हो जाओ।


## Colossians 3:16 (id: 1251003016)

16मसीह का वचन तुम में बहुतायत से बसने पाए, और सब प्रकार की बुद्धि के साथ, और भजन, स्तुति, {और} आत्मिक गीतों को अपने हृदयों में परमेश्वर के प्रति धन्यवाद के साथ गाते हुए एक दूसरे को सिखाते रहो और चेतावनी देते रहो।


## Colossians 3:17 (id: 1251003017)

17और जो कुछ तुम वचन या कर्म से करो, और उसके द्वारा परमेश्वर पिता का धन्यवाद करते हुए, सब कुछ प्रभु यीशु के नाम से करो।


## Colossians 3:18 (id: 1251003018)

18हे पत्नियों, {अपने} पतियों के अधीन रहो, जैसा कि प्रभु में उचित है।


## Colossians 3:19 (id: 1251003019)

19हे पतियों, {अपनी} पत्नियों से प्रेम रखो, और उनके प्रति कड़वे मत बनो।


## Colossians 3:20 (id: 1251003020)

20हे बच्चों, सब बातों में {अपने} माता\-पिता की आज्ञा मानो, क्योंकि यह प्रभु में प्रसन्न करने वाली बात है।


## Colossians 3:21 (id: 1251003021)

21हे पिताओं, अपने बच्चों को मत उकसाओ, जिससे कि वे हतोत्साहित न हो जाएँ।


## Colossians 3:22 (id: 1251003022)

22हे दासों, लोगों को प्रसन्न करने वालों के समान आँखों की सेवा से नहीं, परन्तु हृदय की ईमानदारी के साथ, प्रभु का भय मानते हुए, सब बातों में शरीर के अनुसार {तुम्हारे} स्वामियों का आज्ञापालन करो।


## Colossians 3:23 (id: 1251003023)

23जो कुछ तुम कर सकते हो, तन\-मन से काम करो कि जैसे प्रभु के लिए करते हो और मनुष्यों के लिए नहीं,


## Colossians 3:24 (id: 1251003024)

24यह जानते हुए कि तुम्हें प्रभु की ओर से विरासत का प्रतिफल मिलेगा। तुम प्रभु मसीह की सेवा कर रहे हो।


## Colossians 3:25 (id: 1251003025)

25क्‍योंकि जो व्यक्ति अधर्म का काम करता है, वह वही प्राप्त करेगा जो उसने अधर्म के साथ किया, और वहाँ कोई पक्षपात नहीं है।


## Colossians 4:1 (id: 1251004001)

1हे स्वामियों, {अपने} दासों को वह दो जो सही और उचित {है}, यह जानते हुए कि स्वर्ग में तुम्हारा भी एक स्वामी है।


## Colossians 4:2 (id: 1251004002)

2लगातार प्रार्थना में लगे रहो, धन्यवाद करते हुए उसमें चौकस रहो,


## Colossians 4:3 (id: 1251004003)

3हमारे लिए भी एक साथ प्रार्थना करो, ताकि परमेश्वर हम पर वचन के लिए द्वार खोल दे, कि हम मसीह का रहस्य बताएँ, जिसके कारण मैं भी बन्धा हुआ हूँ,


## Colossians 4:4 (id: 1251004004)

4जिससे कि जैसा मुझे बोलना चाहिए, वैसा ही मैं स्पष्ट कर दूँ।


## Colossians 4:5 (id: 1251004005)

5समय को भुनाते हुए, बाहर वालों की ओर बुद्धिमानी से चलो,


## Colossians 4:6 (id: 1251004006)

6तुम्हारे वचन हमेशा अनुग्रह के साथ, नमक से सने हुए हों, यह जानने के लिए कि तुम्हारे लिए हर एक को उत्तर देना कितना आवश्यक है।


## Colossians 4:7 (id: 1251004007)

7मेरे विषय में सब बातें तुखिकुस तुम पर प्रकट करेगा, जो प्रिय भाई और विश्वासयोग्य सेवक और प्रभु में संगी दास है,


## Colossians 4:8 (id: 1251004008)

8जिसे मैंने इसी {कारण} से तुम्हारे पास भेजा है, ताकि तुम हमारे विषय में बातों को जान लो और इसलिए कि वह तुम्हारे हृदयों को प्रोत्साहित करे।


## Colossians 4:9 (id: 1251004009)

9उनेसिमुस के साथ में, जो विश्वासयोग्य और प्रिय भाई है, जो तुम्हारे बीच में से है, वे यहाँ की सब बातें तुम्हें बताएँगे।


## Colossians 4:10 (id: 1251004010)

10मेरा साथी कैदी अरिस्तर्खुस, तुम्हें नमस्कार करता है, और बरनबास का चचेरा भाई मरकुस (जिसके विषय में तुम्हें आदेश मिले हैं; यदि वह तुम्हारे पास आए, तो उसे ग्रहण करो),


## Colossians 4:11 (id: 1251004011)

11और यीशु जिसे यूस्तुस कहा जाता है। खतनावालों की ओर से परमेश्वर के राज्य के लिए केवल यही ऐसे सहकर्मी हैं, जो मेरे लिए सांत्वना ठहरे हैं।


## Colossians 4:12 (id: 1251004012)

12इपफ्रास तुम्हें नमस्कार करता है। वह तुम्हारे बीच में से ही {है}, और मसीह यीशु का सेवक है, जो हमेशा तुम्हारी ओर से प्रार्थनाओं में प्रयास करता है ताकि तुम परमेश्वर की सारी इच्छा में सिद्ध और पूर्णरूप से आश्वस्त हो सको।


## Colossians 4:13 (id: 1251004013)

13क्‍योंकि मैं उसके लिए गवाही देता हूँ इसलिए कि उसने तुम्हारी ओर से तथा जो लौदीकिया में रहते हैं, और जो हियरापुलिस में रहते हैं उनकी ओर बहुत कठिन परिश्रम किया है।


## Colossians 4:14 (id: 1251004014)

14प्रिय वैद्य लूका, तुम्हें नमस्कार करता है, और देमास भी।


## Colossians 4:15 (id: 1251004015)

15लौदीकिया में रहने वाले भाइयों को, और नुमफास को, तथा उसके घर की कलीसिया को नमस्कार करना।


## Colossians 4:16 (id: 1251004016)

16और जब यह पत्र तुम्हारे बीच में पढ़ा जा चुका हो, तो सुनिश्चित करना कि वह लौदीकिया की कलीसिया में भी पढ़ा जाए, और यह कि जो लौदीकिया का हो उसे तुम भी पढ़ना।


## Colossians 4:17 (id: 1251004017)

17और अरखिप्पुस से कहना, “जो सेवा तुझे प्रभु में मिली है उस पर ध्यान दे, कि तू उसे पूरा करे।”


## Colossians 4:18 (id: 1251004018)

18यह अभिवादन मुझ—पौलुस के हाथ से ही लिखा गया है। मेरी जंजीरों को स्मरण रखना। तुम पर अनुग्रह {बना रहे}।


