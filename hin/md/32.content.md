# Gateway Literal Text (Hindi)

## License Information

**Gateway Literal Text (Hindi)** is based on and adapted from: _Gateway Literal Text (Hindi)_, [unfoldingWord](https://unfoldingword.org/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Jonah 1:1 (id: 1232001001)

1अब यहोवा का यह वचन अमित्तै के पुत्र योना के पास पहुँचा, कहते हुए,


## Jonah 1:2 (id: 1232001002)

2“उठकर उस बड़े नगर, नीनवे को जा, और उसके विरुद्ध पुकार; क्योंकि उसकी बुराई मेरी दृष्टि में \[ऊपर] आ चुकी है।”


## Jonah 1:3 (id: 1232001003)

3परन्तु योना यहोवा के सम्मुख से तर्शीश को भाग जाने के लिये उठा, और वह याफा नगर को गया और तर्शीश जानेवाला एक जहाज पाया। इसलिए वह भाड़ा देकर उस पर चढ़ गया कि उनके साथ होकर यहोवा के सम्मुख से परे होकर तर्शीश को चला जाए।


## Jonah 1:4 (id: 1232001004)

4परन्तु यहोवा ने समुद्र में एक प्रचण्ड आँधी चलाई, और समुद्र में बड़ी आँधी उठी, यहाँ तक कि जहाज टूटने पर था।


## Jonah 1:5 (id: 1232001005)

5तब मल्लाह डर गए और हर एक पुरुष अपने\-अपने देवता की दुहाई देने लगा। और उन्होंने जहाज में जो सामग्री थी उसे समुद्र में फेंक दिया कि जहाज हलका हो जाए। परन्तु योना जहाज के निचले भाग में चला गया था और लेट गया था, और गहरी नींद में सो रहा था।।


## Jonah 1:6 (id: 1232001006)

6तब माँझी उसके निकट आया और उससे कहा, “तू नींद में पड़ा हुआ क्या करता है? उठ, अपने देवता की दुहाई दे! सम्भव है कि देवता हमारी ओर ध्यान करे, और हम नाश न हो।”


## Jonah 1:7 (id: 1232001007)

7तब हर एक पुरुष ने अपने मित्र से कहा, “आओ, हम चिट्ठी डालें, ताकि जान लें यह विपत्ति हम पर किसके कारण पड़ी है।” तब उन्होंने चिट्ठी डाली, और चिट्ठी योना के नाम पर निकली।


## Jonah 1:8 (id: 1232001008)

8तब उन्होंने उससे कहा, “कृप्या हमें बता कि किसके कारण यह विपत्ति हम पर पड़ी है? तेरा व्यवसाय क्या है, और तू कहाँ से आया है? तू किस देश और किस जाति का है?”


## Jonah 1:9 (id: 1232001009)

9इसलिए उसने उनसे कहा, “मैं इब्री हूँ; मैं यहोवा का भय मानता हूँ, स्वर्ग का परमेश्वर, जिसने जल को बनाया और स्थल को भी।”


## Jonah 1:10 (id: 1232001010)

10तब वे बहुत डर गए, और उससे कहने लगे, “तूने यह क्या किया है?” वे जान गए थे कि वह यहोवा के सम्मुख से भाग आया है, क्योंकि उसने स्वयं उनको बता दिया था।


## Jonah 1:11 (id: 1232001011)

11तब उन्होंने उससे कहा, “हम तेरे साथ क्या करें जिससे समुद्र हम पर से शान्त हो जाए?” क्योंकि उस समय समुद्र बढ़ कर तूफानी हो रहा था।।


## Jonah 1:12 (id: 1232001012)

12उसने उनसे कहा, “मुझे उठाओ और समुद्र में फेंक दो। तब समुद्र तुम पर से शान्त पड़ जाएगा क्योंकि मैं जानता हूँ कि यह भारी आँधी तुम्हारे ऊपर मेरे ही कारण आई है।”


## Jonah 1:13 (id: 1232001013)

13पर वे बड़े यत्न से खेते रहे कि वे लौट कर स्थल पर पहुँच जाएँ, परन्तु ऐसा न कर पाए, क्योंकि समुद्र उनके विरुद्ध बढ़ता और तूफानी हो रहा था।


## Jonah 1:14 (id: 1232001014)

14इसलिए उन्होंने यहोवा की दोहाई दी और कहा, “हे यहोवा, कृप्या इस पुरुष के प्राण के कारण हमारा नाश न होने दे, और न निर्दोष लहू हम पर पड़े; क्योंकि तू, यहोवा, जैसी तेरी इच्छा थी वैसा किया है।”


## Jonah 1:15 (id: 1232001015)

15इसलिये उन्होंने योना को उठाया और समुद्र में फेंक दिया, और समुद्र का क्रोध थम गया।


## Jonah 1:16 (id: 1232001016)

16तब उन मनुष्यों ने यहोवा का बहुत ही भय माना, और यहोवा को भेंट चढ़ाई और मन्नतें मानीं।


## Jonah 1:17 (id: 1232001017)

17अब यहोवा ने एक महा\-मच्छ ठहराया था कि योना को निगल ले; और योना उस महा\-मच्छ के पेट में तीन दिन और तीन रात पड़ा रहा। (मत्ती 12:40\)


## Jonah 2:1 (id: 1232002001)

1और योना ने महा\-मच्छ के पेट में से अपने परमेश्वर यहोवा से प्रार्थना की।


## Jonah 2:2 (id: 1232002002)

2और उसने कहा, “मैंने संकट में पड़े हुए यहोवा की दुहाई दी, और उसने मुझे उत्तर दिया; अधोलोक के उदर में से मैं चिल्ला उठा, तूने मेरी आवाज सुन ली।


## Jonah 2:3 (id: 1232002003)

3अब तूने मुझे सागर के हृदय की गहराई में फेंक दिया; और धाराओं ने मुझे घेर लिया; तेरी सब तरंग और लहरें मेरे ऊपर से बह गईं।


## Jonah 2:4 (id: 1232002004)

4परन्तु मेरे लिए, मैंने कहा, ‘मैं तेरे सामने से निकाल दिया गया हूँ; फिर भी मैं तेरे पवित्र मन्दिर की ओर फिर ताकूँगा?’


## Jonah 2:5 (id: 1232002005)

5मैं जल से यहाँ तक घिरा हुआ था कि मेरे प्राण निकले जाते थे; गहरा मेरे चारों ओर था, और मेरे सिर में सिवार लिपटा हुआ था।


## Jonah 2:6 (id: 1232002006)

6मैं पहाड़ों की जड़ तक पहुँच गया था; मैं सदा के लिये भूमि में बन्द हो गया था; तो भी हे मेरे परमेश्वर यहोवा, तूने मेरे प्राणों को गड्ढे में से उठाया है।


## Jonah 2:7 (id: 1232002007)

7जब मेरा प्राण मूर्छा खाने लगा, तब मैंने यहोवा को स्मरण किया; और मेरी प्रार्थना तेरे पास वरन् तेरे पवित्र मन्दिर में पहुँच गई।


## Jonah 2:8 (id: 1232002008)

8जो लोग व्यर्थ वस्तुओं पर मन लगाते हैं, वे अपनी वाचा की विश्वासयोग्यता को छोड़ देते हैं।


## Jonah 2:9 (id: 1232002009)

9परन्तु मेरे लिए, मैं धन्यवाद के शब्द के साथ तुझे बलिदान चढ़ाऊँगा; जो मन्नत मैंने मानी, उसको पूरी करूँगा। उद्धार यहोवा ही से होता है।”


## Jonah 2:10 (id: 1232002010)

10और यहोवा ने महा\-मच्छ को आज्ञा दी, और उसने योना को स्थल पर उगल दिया।


## Jonah 3:1 (id: 1232003001)

1तब यहोवा का वचन दूसरी बार योना के पास पहुँचा, यह कहते हुए


## Jonah 3:2 (id: 1232003002)

2“उठकर उस बड़े नगर, नीनवे को जा, और जो बात मैं तुझ से कहूँगा, उसका उसमें प्रचार कर।”


## Jonah 3:3 (id: 1232003003)

3इसलिए योना उठा और यहोवा के वचन के अनुसार नीनवे को गया। अब नीनवे परमेश्वर के लिए बहुत बड़ा नगर था, वह तीन दिन की यात्रा का था।


## Jonah 3:4 (id: 1232003004)

4इसलिए योना ने नगर में प्रवेश करके एक दिन की यात्रा पूरी की, और यह प्रचार करता गया और कहा, “अब से चालीस दिन के बीतने पर नीनवे उलट दिया जाएगा।”


## Jonah 3:5 (id: 1232003005)

5और नीनवे के मनुष्यों ने परमेश्वर पर विश्वास किया। और उन्होंने उपवास का प्रचार किया और बड़े से लेकर छोटे तक ने टाट ओढ़ा।


## Jonah 3:6 (id: 1232003006)

6तब यह वचन नीनवे के राजा के पास पहुँचा; और वह अपने सिंहासन पर से उठा, और उसने अपना ओड़ना अपने ऊपर से उतारा, और उसने अपने आप को टाट से ढँका, और राख पर बैठ गया।


## Jonah 3:7 (id: 1232003007)

7और उसने अपने प्रधानों से सम्मति लेकर नीनवे में इस आज्ञा का ढिंढोरा पिटवाया, “क्या मनुष्य, क्या गाय\-बैल, क्या भेड़\-बकरी, या और पशु, कोई कुछ भी न खाएँ; वे न खाएँ और न पानी पीएँ।


## Jonah 3:8 (id: 1232003008)

8लेकिन हर व्यक्ति और हर जानवर अपने आप को टाट से ढके, और सामर्थ के साथ परमेश्वर की दुहाई दें; और हर व्यक्ति को अपने बुरे मार्ग से और अपने हाथों में होने वाली हिंसा से पीछे हटना होगा।


## Jonah 3:9 (id: 1232003009)

9किसे पता, यह देवता फिर जाए और दया करे, और उसके नाक की जलन से शान्त हो जाए और हम नाश होने से बच जाएँ।”


## Jonah 3:10 (id: 1232003010)

10और परमेश्वर ने उनके कामों को देखा, कि वे कुमार्ग से फिर गए हैं। और परमेश्वर ने जो उनके साथ हानि करने की ठानी थी उसे रोका, और उसने उसको न किया।


## Jonah 4:1 (id: 1232004001)

1परन्तु यह बात योना को बहुत ही बुरी लगी, और उसका क्रोध भड़का।


## Jonah 4:2 (id: 1232004002)

2इसलिए उसने यहोवा से प्रार्थना की और कहा, “हे यहोवा जब मैं अपने देश में था, तब क्या मैं यही बात न कहता था? इसी कारण मैंने तेरी आज्ञा सुनते ही तर्शीश को भाग जाने के लिये फुर्ती की; क्योंकि मैं जानता था कि तू अनुग्रहकारी और दयालु परमेश्वर है, और लम्बे नाक वाला और वाचा के प्रति विश्वासयोग्य है, और जो हानि करने से रुकता है।


## Jonah 4:3 (id: 1232004003)

3इसलिए अब, यहोवा, मैं विनती करता हूँ, मेरा प्राण ले ले; क्योंकि मेरे लिये जीवित रहने से मरना ही भला है।”


## Jonah 4:4 (id: 1232004004)

4और यहोवा ने कहा, “क्‍या तेरी यह जलजलाहट उचित है?””


## Jonah 4:5 (id: 1232004005)

5तब योना उस शहर से बाहर निकला और पूरब से शहर के सामने बैठ गया। और वहाँ उसने अपने लिए एक छप्पर बनाया, और उसकी छाया में वह बैठा रहा जब तक यह देख ले कि नगर का क्या होगा?


## Jonah 4:6 (id: 1232004006)

6तब यहोवा परमेश्वर ने एक पेड़ उगाया और उसे बढ़ाया कि योना के सिर पर छाया हो ताकि उसे उसकी बुराई से छुड़ाया जाए। और योना उस पेड़ के कारण बहुत ही आनन्दित हुआ।


## Jonah 4:7 (id: 1232004007)

7फिर अगले दिन पौ फटते ही परमेश्वर ने एक कीड़े को नियुक्त किया; पेड़ को काटा, और वह सूख गया।


## Jonah 4:8 (id: 1232004008)

8और जैसे ही सूर्य उगा, तब परमेश्वर ने पूरब से गर्म हवा बहाई, और धूप योना के सिर पर लगी और वह मूर्छित हो गया। तब उसने अपनी आत्मा से मृत्यु माँगी और कहा, “मेरे लिये जीवित रहने से मरना ही अच्छा है।


## Jonah 4:9 (id: 1232004009)

9तब परमेश्वर ने योना से कहा, “क्या पेड़ के लिए तेरी जलजलाहट उचित है?” उसने कहा, “हाँ, मेरी जलजलाहट उचित है, अर्थात् मृत्यु तक।”


## Jonah 4:10 (id: 1232004010)

10तब यहोवा ने कहा, “तेरे लिए तो, तू उस पेड़ के लिए दु:खित होता है, जिसके लिए न तू ने काम किया और न तू ने उसे बढ़ाया; वह एक रात के पुत्र के समान आया, और वह एक रात के पुत्र के समान नष्‍ट हो गया।


## Jonah 4:11 (id: 1232004011)

11इसलिए मेरे लिए, क्या मुझे नीनवे शहर के लिए दु:खित नही होना चाहिए, यह महान शहर, जिसमें 120, 000 से अधिक लोग हैं जो अपने दाएं हाथ और उनके बाएं हाथ का भी अन्‍तर नहीं कर सकते और सब जानवरों के?”


