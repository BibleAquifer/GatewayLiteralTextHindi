# Gateway Literal Text (Hindi)

## License Information

**Gateway Literal Text (Hindi)** is based on and adapted from: _Gateway Literal Text (Hindi)_, [unfoldingWord](https://unfoldingword.org/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 2 Corinthians 1:1 (id: 1247001001)

1परमेश्वर की इच्छा के द्वारा यीशु मसीह के प्रेरित, पौलुस, और हमारे भाई तीमुथियुस की ओर से, परमेश्वर की उस कलीसिया जो कुरिन्थ में है, और सम्पूर्ण अखाया में रहने वाले सब पवित्र लोगों के नाम।


## 2 Corinthians 1:2 (id: 1247001002)

2तुम पर अनुग्रह हो और हमारे परमेश्वर पिता और प्रभु यीशु मसीह की ओर से तुम्हें शांति मिले।


## 2 Corinthians 1:3 (id: 1247001003)

3हमारे प्रभु यीशु मसीह का परमेश्वर और पिता धन्य है, जो दया का पिता और सब प्रकार की शांति का परमेश्वर है,


## 2 Corinthians 1:4 (id: 1247001004)

4जो हमारे सब क्लेशों में हमें शांति प्रदान करता है ताकि हम उसी शांति से हर क्लेश में पड़े उन लोगों को शांति देने में सक्षम हों जिससे हमें परमेश्वर के द्वारा शांति मिली है।


## 2 Corinthians 1:5 (id: 1247001005)

5क्योंकि जैसे मसीह के दुःख हम पर अधिक होते हैं, उसी रीति से मसीह के द्वारा हमारी शांति भी अधिक होती है।


## 2 Corinthians 1:6 (id: 1247001006)

6परन्तु यदि हम दुःख उठाते हैं, तो {यह} तुम्हारी शांति और उद्धार के लिए है; यदि हमें शांति प्राप्त हुई, तो {यह} तुम्हारी उस शांति के लिए है {जिसमें} तुम उन्हीं क्लेशों का धीरज के साथ अनुभव करते हो, जिनसे हम भी पीड़ित होते हैं।


## 2 Corinthians 1:7 (id: 1247001007)

7और तुम्हारे विषय में हमारी आशा यह जानते हुए दृढ़ {है}, कि जैसे तुम उन क्लेशों में सहभागी हो, वैसे ही, उस शांति के भी सहभागी हो।


## 2 Corinthians 1:8 (id: 1247001008)

8क्योंकि हे भाइयों, हम नहीं चाहते कि तुम आसिया में हम पर हुए उस सताव से अनजान रहो, कि हम पर ऐसा भारी बोझ आ पड़ा था जो हमारी क्षमता से बाहर था, यहाँ तक कि हम जीवन से भी निराश हो गए थे।


## 2 Corinthians 1:9 (id: 1247001009)

9वास्तव में, हमने स्वयं ही अपने\-अपने मनों में मृत्युदंड पा लिया था, ताकि हम अपने ऊपर नहीं, बल्कि मरे हुओं को जीवित करने वाले परमेश्वर पर भरोसा रखें,


## 2 Corinthians 1:10 (id: 1247001010)

10जिसने हमें इतनी बड़ी मृत्यु से छुड़ाया था, और वही {हमें} छुड़ाएगा—जिस पर हमने अपनी आशा लगाई है कि अब वही {हमें} फिर से छुड़ाएगा,


## 2 Corinthians 1:11 (id: 1247001011)

11तुम भी हमारी ओर से विनती करने में सहभागी हुए—ताकि कईयों के द्वारा हम को जो अनुग्रहकारी वरदान प्राप्त हुआ है, उसके लिए बहुत से लोगों के द्वारा हमारी ओर से धन्यवाद किया जाए।


## 2 Corinthians 1:12 (id: 1247001012)

12क्योंकि हमारा घमंड यह है: हमारे विवेक की गवाही यह है, कि हमने संसार में, शारीरिक बुद्धि में होकर नहीं, बल्कि परमेश्वर के उस अनुग्रह में होकर, और तुम्हारे प्रति बहुतायत से परमेश्वर की पवित्रता और ईमानदारी से अपने आप का संचालन किया।


## 2 Corinthians 1:13 (id: 1247001013)

13क्योंकि जिन {बातों} को तुम पढ़ते हो और जिनको समझते भी हो, उनके अलावा हम तुम्हें कोई और बात नहीं लिखते, बल्कि मुझे इस बात की आशा है कि अंत में तुम समझ पाओगे—


## 2 Corinthians 1:14 (id: 1247001014)

14जिस प्रकार तुमने हमें अंश\-अंश करके समझा भी है—कि जिस रीति से तुम भी हमारे घमंड {हो}, उस रीति से प्रभु यीशु के दिन हम भी तुम्हारा घमंड ठहरें।


## 2 Corinthians 1:15 (id: 1247001015)

15और इसी भरोसे के साथ, मैंने बीते समय में तुम्हारे पास आने का विचार किया था, ताकि तुम्हें दूसरा अनुग्रह प्राप्त हो,


## 2 Corinthians 1:16 (id: 1247001016)

16और तुम्हारे पास से होता हुआ मकिदुनिया को जाऊँ और फिर से मकिदुनिया से तुम्हारे पास आऊँ और तुम्हारे द्वारा आगे यहूदिया को भेजा जाऊँ।


## 2 Corinthians 1:17 (id: 1247001017)

17इसलिए, इस बात का विचार करते हुए, मैंने चंचल होकर कार्य नहीं किया, क्या मैंने किया था? या मैंने जिस बात का विचार किया था, क्या मैंने उसका विचार शरीर के अनुसार किया था, ताकि मेरी बात “हाँ, हाँ” भी हो और “नहीं, नहीं” भी?


## 2 Corinthians 1:18 (id: 1247001018)

18परन्तु परमेश्वर विश्वासयोग्य {है}, जिससे कि तुम्हारे लिए हमारे वचन “हाँ” और “नहीं” न हों।


## 2 Corinthians 1:19 (id: 1247001019)

19क्योंकि परमेश्वर का पुत्र, यीशु मसीह, जिसकी तुम्हारे बीच में हमारे द्वारा—अर्थात् मेरे और सिलवानुस और तीमुथियुस के द्वारा—घोषणा की गई थी, “हाँ” और “नहीं” न था, परन्तु उसमें यह “हाँ” ही है।


## 2 Corinthians 1:20 (id: 1247001020)

20क्योंकि परमेश्वर की जितनी भी प्रतिज्ञाएँ {हैं}, {वे} उसमें “हाँ” ही की हैं। इसलिए, उसके माध्यम से “आमीन” भी परमेश्वर की महिमा के लिए हमारे माध्यम से उसी के लिए {है}।


## 2 Corinthians 1:21 (id: 1247001021)

21अब वह परमेश्वर ही {है}, जो हमें तुम्हारे साथ मसीह में स्थापित कर रहा है, और जिसने हमारा अभिषेक किया,


## 2 Corinthians 1:22 (id: 1247001022)

22जिसने हम पर मुहर भी लगाई और जिसने {हमें} हमारे हृदयों में आत्मा का बयाना दिया है।


## 2 Corinthians 1:23 (id: 1247001023)

23अब मैं तुम्हें बचाने वाले परमेश्वर को अपनी आत्मा पर गवाह के रूप में बुलाता हूँ कि मैं अभी तक कुरिन्थ नहीं आया हूँ।


## 2 Corinthians 1:24 (id: 1247001024)

24ऐसा नहीं है कि हम तुम्हारे विश्वास पर अधिकार जताना चाहते हैं, परन्तु हम तुम्हारे आनन्द के लिए इसलिए सहकर्मी हैं, क्योंकि तुम विश्वास में स्थिर रहते हो।


## 2 Corinthians 2:1 (id: 1247002001)

1क्योंकि मैंने अपने लिए यह निर्णय लिया है, कि तुम्हारे पास दुःख में होकर फिर न आऊँ।


## 2 Corinthians 2:2 (id: 1247002002)

2क्योंकि यदि मैं स्वयं ही तुम्हें उदास करूँ, तो फिर जो मेरे द्वारा उदास हुआ है उसके अलावा मुझे आनन्द देने वाला और कौन है?


## 2 Corinthians 2:3 (id: 1247002003)

3और मैंने यह बात इसलिए लिखी ताकि, वहाँ आने पर, मैं {उन लोगों से} शोकित न होऊँ, जिनमें मुझे आनन्द करना आवश्यक है, और तुम सब पर मुझे यह भरोसा है कि मेरा आनन्द तुम सब का {आनन्द} भी है।


## 2 Corinthians 2:4 (id: 1247002004)

4क्योंकि मैंने बहुत आँसुओं के द्वारा, बड़े क्लेश और हृदय की वेदना में होकर तुम्हें लिखा, इसलिए नहीं कि तुम शोक मनाओ, बल्कि इसलिए कि तुम उस प्रेम को जानो जो मुझे तुम से बहुतायत से भी अधिक है।


## 2 Corinthians 2:5 (id: 1247002005)

5परन्तु यदि किसी ने दुःख दिया है, तो उसने {केवल} मुझे ही दुःखी नहीं किया, परन्तु अंश\-अंश करके ऐसा इसलिए किया—ताकि मैं तुम सब पर बोझ न डालूँ।


## 2 Corinthians 2:6 (id: 1247002006)

6ऐसे {व्यक्ति} पर बहुत लोगों के द्वारा यह दंड पर्याप्त {है},


## 2 Corinthians 2:7 (id: 1247002007)

7ताकि, इसके विपरीत, तुम {उसे} क्षमा करो और शांति दो, {ताकि} ऐसा {व्यक्ति} अपने अत्यधिक दुःख में अभिभूत न हो।


## 2 Corinthians 2:8 (id: 1247002008)

8इसलिए मैं तुमसे यह आग्रह करता हूँ कि तुम उसके प्रति अपने प्रेम को फिर से साबित करो।


## 2 Corinthians 2:9 (id: 1247002009)

9वास्तव में, मैंने इस कारण से भी लिखा: ताकि मैं तुम्हारा यह प्रमाण जान लूँ, कि तुम सब बातों में आज्ञाकारी हो कि नहीं।


## 2 Corinthians 2:10 (id: 1247002010)

10अब तुम जिस किसी जन का कुछ भी क्षमा करते हो, मैं भी {क्षमा करता हूँ}—क्योंकि वास्तव में, जिसे मैंने क्षमा किया है (यदि मैंने किसी बात की क्षमा दी है तो) वह मसीह की उपस्थिति में तुम्हारे ही निमित्त {है}


## 2 Corinthians 2:11 (id: 1247002011)

11ताकि हम शैतान के हाथ में न पड़ जाएँ, क्योंकि हम उसकी युक्तियों से अनजान नहीं हैं।


## 2 Corinthians 2:12 (id: 1247002012)

12अब त्रोआस में आने पर, मसीह के सुसमाचार के लिए प्रभु में मेरे लिए एक द्वार खोला गया,


## 2 Corinthians 2:13 (id: 1247002013)

13और जब मैंने मेरे भाई तीतुस को वहाँ नहीं पाया, तो मेरी आत्मा में मुझे चैन नहीं मिला। इसलिए उनसे विदा लेकर, मैं मकिदुनिया को चला गया।


## 2 Corinthians 2:14 (id: 1247002014)

14परन्तु परमेश्वर का धन्यवाद {हो}, जो मसीह में जय के उत्सव में हमेशा हमारी अगुवाई करता है और अपने ज्ञान की सुगंध को हमारे माध्यम से सब स्थानों में फैलाता है।


## 2 Corinthians 2:15 (id: 1247002015)

15क्योंकि उद्धार पाने वालों के मध्य में और नाश होने वालों के मध्य में परमेश्वर के लिए हम मसीह की सुगंध हैं—


## 2 Corinthians 2:16 (id: 1247002016)

16उन लोगों के लिए, वास्तव में, मृत्यु से मृत्यु की सुगंध हैं, परन्तु {दूसरों} के लिए, जीवन से जीवन की सुगंध हैं। और इन बातों के लिए, कौन पर्याप्त {है}?


## 2 Corinthians 2:17 (id: 1247002017)

17क्योंकि हम परमेश्वर का वचन बेचने वाले उन बहुत से लोगों के समान नहीं हैं; परन्तु ईमानदारी से, और परमेश्वर की ओर से, हम मसीह में परमेश्वर की उपस्थिति में बोलते हैं।


## 2 Corinthians 3:1 (id: 1247003001)

1क्या हम फिर से स्वयं ही की बड़ाई करने लगे हैं? या दूसरों के समान, हमें भी सिफारिश की पत्रियों को तुम्हारे पास लाने की या तुम से लेने की आवश्यकता नहीं है, क्या हमें आवश्यकता है?


## 2 Corinthians 3:2 (id: 1247003002)

2तुम स्वयं ही हमारे हृदयों पर लिखी हुई हमारी पत्री हो, जिसे सब मनुष्यों के द्वारा जाना और पढ़ा जाता है,


## 2 Corinthians 3:3 (id: 1247003003)

3जो इस बात को प्रकट करता है कि तुम हमारे द्वारा प्रशासित की गई मसीह की ऐसी पत्री हो, जिसे स्याही से नहीं बल्कि जीवते परमेश्वर के आत्मा के द्वारा लिखा गया है, जिसे पत्थर की पटियाओं पर नहीं बल्कि मांस के हृदयों की पटियाओं पर लिखा गया है।


## 2 Corinthians 3:4 (id: 1247003004)

4अब हमें परमेश्वर के प्रति मसीह के माध्यम से ऐसा भरोसा होता है।


## 2 Corinthians 3:5 (id: 1247003005)

5ऐसा नहीं है कि हम स्वयं ही इतने पर्याप्त हैं कि स्वयं से ही किसी बात का विचार करें। बजाए इसके, हमारी पर्याप्तता उस परमेश्वर की ओर से {है},


## 2 Corinthians 3:6 (id: 1247003006)

6जिसने वास्तव में हमें नयी वाचा के सेवकों के {रूप में} सक्षम बनाया, जो पत्री के नहीं, बल्कि आत्मा के सेवक हैं; क्योंकि पत्री मारती है, परन्तु आत्मा जीवन देता है।


## 2 Corinthians 3:7 (id: 1247003007)

7अब यदि—पत्थरों पर अक्षरों में खुदी हुई—{इस} मृत्यु की सेवकाई इतनी तेजोमय हुई, जिससे कि इस्राएल की संतानें मूसा के मुख के घटते तेज के कारण आशयपूर्वक उसके चेहरे की ओर दृष्टि करने में सक्षम नहीं हुईं,


## 2 Corinthians 3:8 (id: 1247003008)

8तो आत्मा की सेवकाई और भी अधिक तेजोमय कैसे न होगी?


## 2 Corinthians 3:9 (id: 1247003009)

9क्योंकि यदि यह दोषी ठहराने वाली सेवकाई तेजोमय {थी}, तो यह धर्मी ठहराने वाली सेवकाई और भी बढ़कर तेजोमय होगी!


## 2 Corinthians 3:10 (id: 1247003010)

10क्योंकि वास्तव में, {जो} तेजोमय था वह इस अंश में उस असीम तेज के कारण, तेजोमय न ठहरा।


## 2 Corinthians 3:11 (id: 1247003011)

11क्योंकि यदि {जो} घट रहा था वही तेजोमय ठहरा, तो {जो} बच गया है वह और भी बढ़कर तेजोमय {होगा}!


## 2 Corinthians 3:12 (id: 1247003012)

12इसलिए, ऐसी आशा रखते हुए, हम बड़े साहस से कार्य करते हैं,


## 2 Corinthians 3:13 (id: 1247003013)

13और मूसा के समान नहीं जो अपने चेहरे पर पर्दा डाले रहता था ताकि इस्राएल की संतानें आशयपूर्वक उस तेज के अंत को न देखें {जो} घटता जाता था।


## 2 Corinthians 3:14 (id: 1247003014)

14परन्तु उनके मन कठोर हो गए थे, क्योंकि आज के दिन तक भी, पुरानी वाचा को पढ़ते समय वही पर्दा पड़ा रहता है, और इसलिए नहीं उठाया जाता, क्योंकि मसीह में यह घटता जाता है।


## 2 Corinthians 3:15 (id: 1247003015)

15परन्तु आज के समय तक, जब भी मूसा की पुस्तक पढ़ी जाती है, उनके हृदय पर पर्दा पड़ा रहता है,


## 2 Corinthians 3:16 (id: 1247003016)

16परन्तु जब भी कोई व्यक्ति प्रभु की ओर फिरता है, तब यह पर्दा उठ जाता है।


## 2 Corinthians 3:17 (id: 1247003017)

17अब प्रभु तो आत्मा है, और जहाँ प्रभु का आत्मा {है}, {वहाँ} स्वतंत्रता है।


## 2 Corinthians 3:18 (id: 1247003018)

18अब हम सब के सब, उघाड़े चेहरे से प्रभु के तेज को ऐसे प्रकट कर रहे हैं, जैसे कि प्रभु, अर्थात् आत्मा की ओर से, जो उसी स्वरूप में महिमा से महिमा में बदलते जा रहे हैं।


## 2 Corinthians 4:1 (id: 1247004001)

1इसलिए, जिस प्रकार से हमने दया पाई, वैसे ही इस सेवकाई को पाकर, हम निराश नहीं हुए।


## 2 Corinthians 4:2 (id: 1247004002)

2बजाए इसके, हमने लज्जा के छिपे हुए कामों को ठुकरा दिया, और चतुराई से नहीं चलते, और न ही परमेश्वर के वचन को तोड़ते\-मरोड़ते हैं, बल्कि सत्य को प्रकट करने के द्वारा, परमेश्वर के सम्मुख हर एक मनुष्य के विवेक में अपनी बड़ाई करते हैं।


## 2 Corinthians 4:3 (id: 1247004003)

3परन्तु भले ही हमारे सुसमाचार पर पर्दा पड़ा हुआ है, परन्तु इस पर पर्दा नाश होने वालों के लिए पड़ा हुआ है,


## 2 Corinthians 4:4 (id: 1247004004)

4जिनके लिए इस युग के ईश्वर ने अविश्वासियों के मनों को अंधा कर दिया है, जिससे कि मसीह जो परमेश्वर का प्रतिरूप है उसकी महिमा के सुसमाचार का प्रकाश {उन्हें} दिखाई न दे।


## 2 Corinthians 4:5 (id: 1247004005)

5क्योंकि हम अपना नहीं, परन्तु प्रभु यीशु मसीह का, और यीशु के निमित्त अपने आप का तुम्हारे सेवकों के {रूप में} प्रचार करते हैं।


## 2 Corinthians 4:6 (id: 1247004006)

6क्योंकि वह परमेश्वर ही {है} जिसने कहा था, “अंधकार में से ज्योति चमकेगी,” जो यीशु मसीह के चेहरे में परमेश्वर की महिमा के ज्ञान के प्रकाश के लिए हमारे हृदयों में चमका।


## 2 Corinthians 4:7 (id: 1247004007)

7परन्तु हमारे पास यह धन मिट्टी के घड़ों में रखा हुआ है, जिससे कि सामर्थ्य की यह असीम श्रेष्ठता हमारी ओर से नहीं, बल्कि परमेश्वर की ओर से ठहरे;


## 2 Corinthians 4:8 (id: 1247004008)

8हमें हर {ओर} से दबाया तो जाता है, परन्तु पराजित नहीं होते; व्याकुल तो होते हैं, परन्तु निराश नहीं होते;


## 2 Corinthians 4:9 (id: 1247004009)

9सताए तो जाते हैं, परन्तु त्यागे नहीं जाते; गिराए तो जाते हैं, परन्तु नाश नहीं होते;


## 2 Corinthians 4:10 (id: 1247004010)

10हम यीशु की मृत्यु को सर्वदा अपनी देह में लिए फिरते हैं ताकि हमारी देह में यीशु का जीवन भी प्रकट हो;


## 2 Corinthians 4:11 (id: 1247004011)

11क्योंकि हम जीवित होकर यीशु के निमित्त सर्वदा मृत्यु के हाथ में सौंपे जाते हैं ताकि हमारे नश्वर शरीर में यीशु का जीवन भी प्रकट हो।


## 2 Corinthians 4:12 (id: 1247004012)

12इस कारण से, मृत्यु हम में कार्य करती है, परन्तु जीवन तुम में कार्य करता है।


## 2 Corinthians 4:13 (id: 1247004013)

13परन्तु विश्वास की वही आत्मा रखते हुए {जैसा कि} लिखा गया है: “मैंने विश्वास किया; इसलिए मैंने बोला,” हम भी विश्वास करते हैं; इसी कारण से हम कहते भी हैं,


## 2 Corinthians 4:14 (id: 1247004014)

14यह जानते हुए कि जिसने यीशु को जिलाया, वही यीशु के साथ हमें भी जिलाएगा, और {हमें} तुम्हारे सम्मुख प्रस्तुत करेगा।


## 2 Corinthians 4:15 (id: 1247004015)

15क्योंकि यह सब {बातें} तुम्हारे निमित्त इसलिए हैं ताकि वह अनुग्रह, अधिकाधिक {लोगों तक} बढ़ता जाए, जो परमेश्वर की महिमा के लिए बहुतायत से धन्यवाद देने का कारण हो।


## 2 Corinthians 4:16 (id: 1247004016)

16इसलिए हम निराश नहीं हुए। बजाए इसके, भले ही हमारा बाहरी मनुष्यत्व नाश हो रहा हो, तब पर भी हमारा भीतरी {मनुष्यत्व} दिन {प्रति} दिन नया होता जाता है।


## 2 Corinthians 4:17 (id: 1247004017)

17क्योंकि हमारा क्षणभर का हल्का सा क्लेश हम में महिमा का ऐसा अनन्त भार उत्पन्न कर रहा है जो किसी भी तुलना से बहुत परे है।


## 2 Corinthians 4:18 (id: 1247004018)

18हम तो देखी हुई वस्तुओं को नहीं देखते, परन्तु अनदेखी वस्तुओं को देखते हैं। क्योंकि देखी हुई वस्तुएँ अस्थायी {हैं}, परन्तु अनदेखी वस्तुएँ अनन्त {हैं}।


## 2 Corinthians 5:1 (id: 1247005001)

1क्योंकि हम जानते हैं कि यदि हमारे इस डेरे का पार्थिव घर ढा दिया जाए, तो हमें परमेश्वर की ओर से एक भवन, अर्थात् स्वर्ग में एक अनन्त घर मिलेगा, जो हाथों का बना हुआ नहीं है।


## 2 Corinthians 5:2 (id: 1247005002)

2क्योंकि वास्तव में, इस {घर} में हम कराहते हैं, और लालसा करते हैं कि अपने उस निवास को पहन लें {जो} स्वर्ग से है,


## 2 Corinthians 5:3 (id: 1247005003)

3और यदि सच में उसे पहन भी लें, तो नंगे न पाए जाएँ।


## 2 Corinthians 5:4 (id: 1247005004)

4क्योंकि वास्तव में, हम लोग जो इस डेरे में हैं, बोझिल होकर कराहते हैं, जिस कारण से हम नंगे होना नहीं चाहते, परन्तु पूर्ण वस्त्र धारण करना चाहते हैं ताकि जो नश्वर है उसे जीवन के द्वारा निगल लिया जाए।


## 2 Corinthians 5:5 (id: 1247005005)

5अब जिसने हमें इस बात के लिए तैयार किया वह परमेश्वर ही {है}, अर्थात् वही है जिसने हमें आत्मा का बयाना दिया है।


## 2 Corinthians 5:6 (id: 1247005006)

6इसलिए, हम सर्वदा हियाव बांधे रहते हैं और यह जानते हैं कि शरीर में घर पर होकर, हम प्रभु से दूर हैं—


## 2 Corinthians 5:7 (id: 1247005007)

7क्योंकि हम देखने के द्वारा नहीं, परन्तु विश्वास के द्वारा चलते हैं।


## 2 Corinthians 5:8 (id: 1247005008)

8अब हमें भरोसा है और शरीर से अलग होकर प्रभु के साथ घर पर रहना भला समझते हैं।


## 2 Corinthians 5:9 (id: 1247005009)

9और इसलिए, हम चाहे घर पर हों या दूर हों, उसे भाते रहने की कामना करते हैं।


## 2 Corinthians 5:10 (id: 1247005010)

10क्योंकि हम सब का मसीह के न्याय आसन के सामने प्रकट होना आवश्यक है, ताकि हर एक व्यक्ति शरीर के द्वारा {किए गए कामों का} बदला पाए, चाहें वे अच्छे हों या बुरे हों।


## 2 Corinthians 5:11 (id: 1247005011)

11इसलिए, हम प्रभु का भय मानते हुए, मनुष्यों को समझाते हैं। परन्तु हमें परमेश्वर के द्वारा स्पष्ट रूप से पहचान लिया गया है, और मैं यह आशा भी करता हूँ कि हम तुम्हारे विवेक से भी पहचाने जाएँ।


## 2 Corinthians 5:12 (id: 1247005012)

12हम तुम्हारे सामने फिर से अपनी बड़ाई नहीं करते, परन्तु हमारे विषय में तुम्हें घमंड करने का अवसर देते हैं, ताकि तुम्हें मन पर नहीं, परन्तु रूप पर घमंड करने वालों के लिए {उत्तर} मिले।


## 2 Corinthians 5:13 (id: 1247005013)

13क्योंकि यदि हम पागल हो गए हैं, तो {यह} परमेश्वर के लिए है; यदि हम स्वस्थ चित्त वाले हैं, तो {यह} तुम्हारे लिए है।


## 2 Corinthians 5:14 (id: 1247005014)

14क्योंकि इस बात की परख के लिए मसीह का प्रेम हमें वश में करता है: कि सब लोगों के निमित्त वह एक व्यक्ति मरा; इसलिए, सब मर गए।


## 2 Corinthians 5:15 (id: 1247005015)

15और वह सब के लिए मरा ताकि जो लोग जीवित हैं वे आगे को अपने लिए नहीं, बल्कि उसके लिए जीवन व्यतीत करें जो उनके लिए मरा और जी उठा है।


## 2 Corinthians 5:16 (id: 1247005016)

16इसलिए, अब से हम किसी को शरीर के अनुसार नहीं समझेंगे। भले ही हमने मसीह को शरीर के अनुसार माना, तब पर भी अब से हम उसे {वैसा} नहीं मानेंगे।


## 2 Corinthians 5:17 (id: 1247005017)

17इसलिए, यदि कोई व्यक्ति मसीह में {है}, तो {वह} एक नयी सृष्टि है। पुरानी बातें बीत गई हैं; देखो, नयी बातें आ गई हैं।


## 2 Corinthians 5:18 (id: 1247005018)

18अब यह सब बातें परमेश्वर की ओर से {हैं}, जिसने मसीह के माध्यम से अपने साथ हमारा मेलमिलाप कर लिया है और हमें यह मेलमिलाप की सेवकाई सौंप दी है,


## 2 Corinthians 5:19 (id: 1247005019)

19अर्थात्, मसीह में होकर परमेश्वर ने संसार के साथ उनके अपराधों को दोष उन पर नहीं लगाते हुए मेलमिलाप कर लिया, और हमारे भीतर भी मेलमिलाप का वचन रख छोड़ा है।


## 2 Corinthians 5:20 (id: 1247005020)

20इसलिए, हम मसीह की ओर से राजदूत हैं, कि मानो परमेश्वर से हमारे माध्यम से विनती की जाती है: हम भी मसीह की ओर से {तुमसे} निवेदन करते हैं कि: “परमेश्वर से मेलमिलाप कर लो!”


## 2 Corinthians 5:21 (id: 1247005021)

21जो पाप से अनजान था उसने उसे हमारे लिए पाप ठहराया, ताकि हम उसमें होकर परमेश्वर की धार्मिकता बन जाएँ।


## 2 Corinthians 6:1 (id: 1247006001)

1अब {उसके} साथ मिलकर काम करते हुए, हम तुमसे यह आग्रह भी करते हैं कि परमेश्वर का अनुग्रह व्यर्थ में प्राप्त न करो—


## 2 Corinthians 6:2 (id: 1247006002)

2क्योंकि वह कहता है कि “उचित समय पर मैंने तुम्हारी सुनी, और उद्धार के दिन में मैंने तुम्हारी सहायता की।” देखो, अभी यह अनुकूल समय {है}। ध्यान दो कि अभी यह उद्धार का दिन {है}।


## 2 Corinthians 6:3 (id: 1247006003)

3किसी भी बात में ठोकर का कारण न रखो, ऐसा न हो कि हमारी सेवकाई पर दोष लगे,


## 2 Corinthians 6:4 (id: 1247006004)

4बजाए इसके, हम हर बात में परमेश्वर के सेवकों के रूप में स्वयं ही की बड़ाई करते हैं; बहुत धीरज में, क्लेशों में, सतावों में, कष्टों में,


## 2 Corinthians 6:5 (id: 1247006005)

5मार खाने में, कैद में, दंगों में, कठिन परिश्रमों में, अनिद्रा भरी {रातों} में, भूख में,


## 2 Corinthians 6:6 (id: 1247006006)

6पवित्रता में, ज्ञान में, धैर्य में, कृपा में, पवित्र आत्मा में होकर, सच्चे प्रेम में,


## 2 Corinthians 6:7 (id: 1247006007)

7सत्य के वचन में, परमेश्वर की सामर्थ्य में; दाएँ और बाएँ हाथ {के लिए} धार्मिकता के हथियारों के द्वारा,


## 2 Corinthians 6:8 (id: 1247006008)

8सम्मान और अपमान के द्वारा, भले समाचार और बुरे समाचार के द्वारा; धोखेबाज लगते हैं, तब पर भी सच्चे हैं;


## 2 Corinthians 6:9 (id: 1247006009)

9अनजान होकर भी, प्रसिद्ध हैं; मरने पर होकर भी—देखो!—जीवित हैं; अनुशासित होकर भी, मार नहीं डाले जाते हैं;


## 2 Corinthians 6:10 (id: 1247006010)

10दुःखी हैं, परन्तु सर्वदा आनन्द करते हैं; दरिद्र हैं, परन्तु बहुतों को धनी बनाते हैं; पास में कुछ नहीं होने पर भी, सब वस्तुओं पर अधिकार रखते हैं।


## 2 Corinthians 6:11 (id: 1247006011)

11हे कुरिन्थियों, हमारा मुख तुम्हारे लिए खुल गया है; हमारा हृदय चौड़ा हो गया है।


## 2 Corinthians 6:12 (id: 1247006012)

12तुम हमारी ओर से प्रतिबंधित नहीं हो, परन्तु तुम अपने स्नेह के द्वारा ही प्रतिबंधित हो;


## 2 Corinthians 6:13 (id: 1247006013)

13और उसी के बदले {में}—मैं बालक जानकर तुमसे बोलता हूँ—कि अपने आप को भी खोलो।


## 2 Corinthians 6:14 (id: 1247006014)

14अविश्वासियों के साथ जुए में मत जुतो, क्योंकि धार्मिकता और अधर्म की कौन सी साझीदारी {होती है}? या अंधकार के साथ ज्योति की कौन सी सहभागिता {होती है}?


## 2 Corinthians 6:15 (id: 1247006015)

15और बलियाल के साथ मसीह का कौन सा सामंजस्य {होता है}? या किसी अविश्वासी के साथ एक विश्वासी जन का कौन सा भाग {होता है}?


## 2 Corinthians 6:16 (id: 1247006016)

16और परमेश्वर के मंदिर का मूरतों के साथ कौन सा समझौता {होता है}? क्योंकि हम जीवते परमेश्वर का मंदिर हैं, जैसा परमेश्वर ने कहा था: “मैं उनके मध्य में वास करूँगा, और {उनके बीच में} चला\-फिरा करूँगा; और मैं उनका परमेश्वर होऊँगा, और वे सब मेरे लोग होंगे।”


## 2 Corinthians 6:17 (id: 1247006017)

17इसलिए प्रभु कहता है कि “उनके बीच में से निकल आओ, और अलग हो जाओ, और किसी भी अशुद्ध वस्तु का मत छूना,” और “मैं तुम्हारा स्वागत करूँगा।”


## 2 Corinthians 6:18 (id: 1247006018)

18और सर्वशक्तिमान प्रभु कहता है कि “मैं तुम्हारे लिए पिता सा ठहरूँगा, और तुम मेरे लिए बेटे और बेटियों के समान ठहरोगे।”


## 2 Corinthians 7:1 (id: 1247007001)

1इसलिए, हे प्रियों, इन प्रतिज्ञाओं को लिए हुए, आओ हम परमेश्वर के भय में पवित्रता को सिद्ध करते हुए स्वयं को शरीर और आत्मा की मलिनता से शुद्ध करें।


## 2 Corinthians 7:2 (id: 1247007002)

2हमारे लिए जगह बनाओ! हमने किसी के साथ बुराई नहीं की; हमने किसी को भी नाश नहीं किया; हमने किसी से लाभ नहीं उठाया।


## 2 Corinthians 7:3 (id: 1247007003)

3मैं तुम्हें दोषी ठहराने के लिए नहीं कहता; क्योंकि मैंने पहले से ही कह दिया है कि तुम लोग हमारे हृदयों में बसे हुए हो कि एक साथ मरें और एक साथ जीवन व्यतीत करें।


## 2 Corinthians 7:4 (id: 1247007004)

4तुम पर मेरा भरोसा बहुत बढ़कर {है}; तुम्हारे विषय में मेरा घमंड बहुत बढ़कर {है}। मैं उत्साह से भर गया हूँ। हमारे सब क्लेशों में मैं इस आनन्द से उमड़ता रहता हूँ।


## 2 Corinthians 7:5 (id: 1247007005)

5क्योंकि मकिदुनिया में आकर भी, हमारे शरीर को बिलकुल भी चैन नहीं मिला, परन्तु {हम} हर {तरफ} से—अर्थात् बाहर से क्लेश और भीतर से भय के द्वारा सताए गए थे।


## 2 Corinthians 7:6 (id: 1247007006)

6परन्तु नम्र लोगों को शांति देने वाले परमेश्वर ने, तीतुस के आ पहुँचने के द्वारा हमें शांति प्रदान की,


## 2 Corinthians 7:7 (id: 1247007007)

7और केवल उसके आ पहुँचने के द्वारा ही नहीं, बल्कि तुम्हारी लालसा, तुम्हारे शोक, {और} मेरे निमित्त तुम्हारी धुन के विषय में हमें समाचार देकर उस शांति के द्वारा भी हमें शांति दी जो उसे तुम्हारे द्वारा मिली थी, ताकि मैं और भी अधिक आनन्दित हो जाऊँ।


## 2 Corinthians 7:8 (id: 1247007008)

8क्योंकि यदि मैंने तुम्हें पत्री के द्वारा शोकित किया हो, तो मुझे {इसका} पछतावा नहीं है। भले ही मुझे {इसका} पछतावा था (कि मैंने देखा कि इस पत्री ने तुम्हें शोकित तो किया, परन्तु केवल एक घंटे के लिए ही),


## 2 Corinthians 7:9 (id: 1247007009)

9अब मैं आनन्द करता हूँ, इसलिए नहीं कि तुम शोकित हुए, परन्तु इसलिए कि तुम पश्चाताप करने {के छोर तक} शोकित हुए थे। क्योंकि तुम परमेश्वर के प्रति आदरभाव से शोकित हुए थे, इसलिए हमारे द्वारा तुम्हारी किसी भी बात में हानि नहीं होगी।


## 2 Corinthians 7:10 (id: 1247007010)

10क्योंकि परमेश्वर के प्रति आदरभाव के साथ दुःख बिना पछतावे के उद्धार की ओर पश्चाताप का कार्य करता है। परन्तु सांसारिक दुःख मृत्यु को उत्पन्न करता है।


## 2 Corinthians 7:11 (id: 1247007011)

11क्योंकि देखो, इसी बात ने परमेश्वर के प्रति आदरभाव में दुःखी करके तुम्हारे भीतर कितनी तत्परता उत्पन्न कर दी है: कैसा प्रत्युत्तर, कैसा रोष, कैसा भय, कैसी लालसा, कैसी धुन, {और} कैसी प्रमाणिकता! इस मामले में तुम स्वयं को हर बात में शुद्ध साबित करते हो।


## 2 Corinthians 7:12 (id: 1247007012)

12इसलिए यद्यपि तुमको यह मैंने ही लिखा था, परन्तु {यह} न तो उस व्यक्ति के निमित्त लिखा गया था जिसने गलत काम किया, और न ही उस व्यक्ति के निमित्त लिखा गया जिसने उस गलत काम को सहा, बल्कि इसलिए कि मेरे लिए तुम्हारी जो तत्परता है वह परमेश्वर के सामने तुम पर प्रकट हो जाए।


## 2 Corinthians 7:13 (id: 1247007013)

13इस कारण से हम उत्साहित हो गए हैं। अब तुम्हारे स्वयं के उत्साह के साथ\-साथ, हम तीतुस के आनन्द से और भी अधिक इसलिए आनन्दित हुए हैं, क्योंकि तुम सब के द्वारा उसकी आत्मा तरोताज़ा हो गई है।


## 2 Corinthians 7:14 (id: 1247007014)

14क्योंकि यदि उसके सामने मैंने तुम्हारे विषय में कुछ घमंड किया, तो मैं लज्जित न हुआ, परन्तु जिस प्रकार से हमने तुम से सब कुछ सच\-सच कह दिया था, उसी प्रकार से हमारा घमंड करना भी तीतुस पर सच हो गया।


## 2 Corinthians 7:15 (id: 1247007015)

15और तुम सब की आज्ञाकारिता को स्मरण करके, कि तुम लोगों ने कैसे डरते और कांपते हुए उससे भेंट की, वह तुम्हारे प्रति और भी अधिक स्नेह रखता है।


## 2 Corinthians 7:16 (id: 1247007016)

16मैं आनन्दित हूँ कि मुझे सब बातों में तुम पर भरोसा है।


## 2 Corinthians 8:1 (id: 1247008001)

1अब हे भाइयों, हम तुम्हें परमेश्वर के उस अनुग्रह से अवगत करवाते हों, जो मकिदुनिया की कलीसियाओं के बीच में प्रदान किया गया है,


## 2 Corinthians 8:2 (id: 1247008002)

2कि क्लेश की कड़ी परीक्षा के दौरान, उनके आनन्द की बहुतायत और उनकी भारी कंगालता से उनके उदारता के धन की भी बढ़ती हुई है।


## 2 Corinthians 8:3 (id: 1247008003)

3क्योंकि मैं यह गवाही देता हूँ कि उन्होंने अपनी इच्छा से अपनी सामर्थ्य के अनुसार और अपनी सामर्थ्य से अधिक {दिया},


## 2 Corinthians 8:4 (id: 1247008004)

4उन्होंने बड़े आग्रहपूर्वक हम से इस पवित्र लोगों की सेवकाई में कृपा और सहभागिता {के लिए} विनती की।


## 2 Corinthians 8:5 (id: 1247008005)

5और जैसी हमने आशा की थी, वैसा नहीं परन्तु उन्होंने पहले ही प्रभु के लिए और उसके बाद परमेश्वर की इच्छा के द्वारा, हमारे लिए स्वयं को दे दिया।


## 2 Corinthians 8:6 (id: 1247008006)

6इसलिए हमने तीतुस से आग्रह किया कि, जिस प्रकार से उसने आरम्भ किया था, उसी रीति से वह इस अनुग्रह को तुम्हारे लिए भी पूर्ण करे।


## 2 Corinthians 8:7 (id: 1247008007)

7परन्तु जैसे तुम सब बातों में, अर्थात् विश्वास में और बोलने में और ज्ञान में और सारी तत्परता में और उस प्रेम में जो हमारी ओर से तुम में है, बढ़ते जाते हो, वैसे ही तुम इस अनुग्रह के कार्य में भी बढ़ते जाओ।


## 2 Corinthians 8:8 (id: 1247008008)

8मैं यह बात किसी आज्ञा के अनुसार नहीं कहता, परन्तु दूसरों की तत्परता के माध्यम से तुम्हारे प्रेम की सत्यता को परखकर भी कहता हूँ।


## 2 Corinthians 8:9 (id: 1247008009)

9क्योंकि तुम हमारे प्रभु यीशु मसीह का अनुग्रह जानते हो, कि वह धनी होकर भी तुम्हारे निमित्त कंगाल बन गया, ताकि उसके कंगाल होने से तुम धनी हो जाओ।


## 2 Corinthians 8:10 (id: 1247008010)

10और इस बात में मैं अपना विचार इसलिए रखता हूँ, क्योंकि यह तुम्हारे लिए लाभदायक है, जो न केवल एक वर्ष पहले से ऐसा करने लगे हो, बल्कि {ऐसा करने की} इच्छा भी रखते हो।


## 2 Corinthians 8:11 (id: 1247008011)

11परन्तु अब {तुमने जो करना आरम्भ किया है}, उसे पूरा भी करो, ताकि जैसी इस इच्छा की तैयारी {थी}, वैसे ही जो तुम्हारे पास है उससे भी पूर्णता {हो जाए}।


## 2 Corinthians 8:12 (id: 1247008012)

12क्योंकि यदि पहले से ही तैयारी हो जाए, तो जो कुछ उसके पास है उसके अनुसार {यह} पूर्णरूप से ग्रहणयोग्य है, न कि उसके अनुसार जो उसके पास नहीं है।


## 2 Corinthians 8:13 (id: 1247008013)

13क्योंकि {यह} इसलिए नहीं है कि दूसरों को तो चैन मिले, {परन्तु} तुम्हें क्लेश मिले, बल्कि बराबरी के कारण है।


## 2 Corinthians 8:14 (id: 1247008014)

14इस वर्तमान समय में, तुम्हारी बहुतायत उन लोगों की घटी के लिए {है}, ताकि उन लोगों की बहुतायत तुम्हारी आवश्यकता के लिए भी हो, जिससे कि बराबरी बनी रहे,


## 2 Corinthians 8:15 (id: 1247008015)

15जैसा कि यह लिखा हुआ है: “जिसने बहुत {बटोरा} उसके पास बहुत अधिक न था, और जिसने थोड़ा {बटोरा} उसके पास बहुत कम न था।”


## 2 Corinthians 8:16 (id: 1247008016)

16परन्तु परमेश्वर का धन्यवाद {हो}, जिसने तीतुस के हृदय में तुम्हारे लिए उसी तत्परता को बनाए रखा है।


## 2 Corinthians 8:17 (id: 1247008017)

17क्योंकि उसने न केवल हमारे निवेदन को स्वीकार किया, बल्कि अति उत्साही होकर स्वयं ही तुम्हारे पास चला गया है।


## 2 Corinthians 8:18 (id: 1247008018)

18अब हमने उसके साथ उस भाई को भी भेजा है जिसकी बड़ाई सुसमाचार के विषय में सब कलीसियाओं में होती है,


## 2 Corinthians 8:19 (id: 1247008019)

19और केवल यही नहीं, बल्कि उसे कलीसियाओं के द्वारा हमारी यात्रा का साथी भी इस अनुग्रह के साथ चुना गया है जिसे हमारे द्वारा प्रभु की महिमा के लिए, और हमारी तैयारी {दिखाने के लिए} प्रशासित किया जा रहा है;


## 2 Corinthians 8:20 (id: 1247008020)

20हम इससे बचते हैं, कि कोई भी व्यक्ति हमारे द्वारा प्रशासित की जा रही इस उदारता के विषय में हम पर दोष न लगाए।


## 2 Corinthians 8:21 (id: 1247008021)

21क्‍योंकि हम पहले से ही न केवल प्रभु के सम्मुख, परन्‍तु मनुष्‍यों के सम्‍मुख भी उन बातों का विचार करते हैं {जो} भली हैं।


## 2 Corinthians 8:22 (id: 1247008022)

22अब उनके साथ हमने अपने भाई को भी भेजा था, जिसे हमने बहुत से तरीकों से परखा, {और} अक्सर उत्साही पाया है। परन्तु इस समय वह {अपने उस} बड़े भरोसे {के कारण} जो {उसे} तुम लोगों पर है और भी अधिक उत्साही है।


## 2 Corinthians 8:23 (id: 1247008023)

23जहाँ तक तीतुस की बात है, {वह} मेरा साथी है और तुम्हारे लिए सहकर्मी है। जहाँ तक हमारे भाइयों की बात है, {वे} मसीह की महिमा के लिए कलीसियाओं के दूत हैं।


## 2 Corinthians 8:24 (id: 1247008024)

24इसलिए, कलीसियाओं के सामने अपने प्रेम का और तुम्हारे विषय में हमारे घमंड का प्रमाण उन पर प्रगट करो।


## 2 Corinthians 9:1 (id: 1247009001)

1क्योंकि यह बात मेरी समझ से बाहर है कि {जो} सेवकाई पवित्र लोगों की सेवा के लिए है, उसके विषय में तुम्हें लिखूँ।


## 2 Corinthians 9:2 (id: 1247009002)

2क्योंकि मैं तुम्हारी तैयारी को जानता हूँ, जिसके {बारे में} मैं मकिदुनिया के लोगों के सामने तुम्हारे विषय में घमंड करता हूँ, कि अखाया पिछले वर्ष से तैयार हैं, और तुम्हारे उत्साह ने {उनमें से} बहुतों को उभारा है।


## 2 Corinthians 9:3 (id: 1247009003)

3परन्तु मैंने भाइयों को इसलिए भेजा ताकि तुम्हारे विषय में जो हमारा घमंड {है}, वह इस मामले में व्यर्थ न रहे, {और} जिससे कि जैसा मैं कह रहा था, तुम वैसे ही तैयार रहो।


## 2 Corinthians 9:4 (id: 1247009004)

4अन्यथा, यदि मकिदुनिया के लोग मेरे साथ आकर तुम्हें तैयार न पाएँ, तो इस स्थिति के द्वारा—हम तुम्हारा उल्लेख न करने से—लज्जित हो जाएँगे।


## 2 Corinthians 9:5 (id: 1247009005)

5इसलिए मैंने भाइयों से इस विषय में विनती करना आवश्यक समझा कि वे पहले ही तुम्हारे पास चले जाएँ और तुम्हारी इस प्रतिज्ञा की हुई आशीष को पहले से ही तैयार कर लें, कि किसी दबाव वाली बात के जैसे नहीं, परन्तु इस रीति से एक आशीष के रूप में तैयार रहो।


## 2 Corinthians 9:6 (id: 1247009006)

6अब मैं यह {कहता हूँ} कि: जो थोड़ा बोता है वह थोड़ा काटेगा भी, और जो आशीषों में बोता है वह आशीषों में ही काटेगा।


## 2 Corinthians 9:7 (id: 1247009007)

7हर एक जन दुःख से और मजबूरी से नहीं, बल्कि वैसा ही {दे} जैसा पहले से ही अपने हृदय में निर्धारित करे, क्योंकि परमेश्वर हर्ष से देने वाले से प्रेम करता है।


## 2 Corinthians 9:8 (id: 1247009008)

8और परमेश्वर तुम पर सब प्रकार के अनुग्रह की बहुतायत करने में सक्षम है, ताकि तुम सब बातों में, सर्वदा, सम्पूर्ण भरपूरी में, हर एक भले काम में उन्नति करते रहो।


## 2 Corinthians 9:9 (id: 1247009009)

9जैसा कि यह लिखा है: “उसने {दान} बांटा, उसने गरीबों को दिया, उसकी धार्मिकता सदा बनी रहेगी।”


## 2 Corinthians 9:10 (id: 1247009010)

10अब जो बोने वाले को बीज और भोजन के लिए रोटी देता है, वही तुम्हें भी बीज देकर उसे फलवंत करेगा, और तुम्हारी धार्मिकता के फलों को बढ़ाएगा,


## 2 Corinthians 9:11 (id: 1247009011)

11कि हर रीति से पूरी उदारता के लिए समृद्ध होते जाओ, जिससे हमारे द्वारा परमेश्वर का धन्यवाद होता है,


## 2 Corinthians 9:12 (id: 1247009012)

12क्योंकि इस काम की सेवकाई पवित्र लोगों की आवश्यकताओं की न केवल पूरी रीति से आपूर्ति कर रही है, बल्कि परमेश्वर के लिए अत्यधिक धन्यवाद में भी बढ़ रही है।


## 2 Corinthians 9:13 (id: 1247009013)

13इस सेवकाई के प्रमाण के द्वारा, वे लोग मसीह के सुसमाचार के प्रति तुम्हारे अंगीकार के आज्ञापालन और उनके प्रति तथा सब लोगों के प्रति उस सहभागिता की उदारता के आधार पर परमेश्वर की महिमा कर रहे हैं ,


## 2 Corinthians 9:14 (id: 1247009014)

14और तुम्हारे विषय में उनकी प्रार्थना में, वे तुम पर परमेश्वर के असीम अनुग्रह के कारण तुम्हारी लालसा करते हैं।


## 2 Corinthians 9:15 (id: 1247009015)

15परमेश्वर के वर्णन से परे वरदान के लिए उसका धन्यवाद {हो}!


## 2 Corinthians 10:1 (id: 1247010001)

1अब, मैं, पौलुस, स्वयं ही—जो तुम्हारे बीच में आमने\-सामने होने पर {नम्र} हूँ, परन्तु अनुपस्थित होकर, तुम्हारे विषय में साहस करता हूँ—मसीह की नम्रता और कोमलता के द्वारा तुमसे निवेदन करता हूँ।


## 2 Corinthians 10:2 (id: 1247010002)

2अब मैं यह विनती करता हूँ कि, अनुपस्थित होने पर भी, {मुझे} उस भरोसे के साथ साहस करने की {आवश्यकता} नहीं पड़ेगी जिसके द्वारा मैं उनमें से कितनों के विरुद्ध हियाव बांधने की युक्ति करता हूँ जो शरीर के अनुसार चलने वाले समझे जाते हैं।


## 2 Corinthians 10:3 (id: 1247010003)

3क्योंकि {यद्यपि} शरीर में चलते\-फिरते हुए भी, हम शरीर के अनुसार युद्ध नहीं लड़ते।


## 2 Corinthians 10:4 (id: 1247010004)

4क्योंकि हमारे युद्ध के हथियार शारीरिक नहीं {हैं}, परन्तु गढ़ों को ढा देने, और रणनीतियों को विफल कर देने के लिए परमेश्वर की ओर से सामर्थी {हैं}


## 2 Corinthians 10:5 (id: 1247010005)

5और परमेश्वर के ज्ञान के विरोध में स्वयं से उठ खड़ी होने वाली हर एक ऊँची बात को, और हर एक विचार को हम कैद करके मसीह का आज्ञाकारी बना देते हैं;


## 2 Corinthians 10:6 (id: 1247010006)

6और जब तुम्हारा आज्ञा मानना पूर्ण हो जाए तो आज्ञा न मानने वाले हर एक काम का पलटा लेने को तैयार रहते हैं।


## 2 Corinthians 10:7 (id: 1247010007)

7सब बातों पर उसी के अनुसार ध्यान दो जैसी वे दिखती हैं। यदि किसी व्यक्ति को अपने आप में इस बात का निश्चय है कि वह मसीह का है, तो वह अपने विषय में इस बात पर फिर से विचार करे: कि जैसे वह मसीह का {है}, वैसे ही हम भी {हैं}।


## 2 Corinthians 10:8 (id: 1247010008)

8क्योंकि भले ही यदि मैं अपने उस अधिकार के विषय में आवश्यकता से अधिक घमंड करूँ, जिसे प्रभु ने तुम्हारा नाश करने के लिए नहीं, बल्कि निर्माण करने के लिए प्रदान किया है, तब भी मैं लज्जित नहीं होऊँगा,


## 2 Corinthians 10:9 (id: 1247010009)

9जिससे कि मेरे विषय में ऐसा प्रतीत न हो कि मानो मैं अपनी पत्रियों से तुम्हें डराता हूँ।


## 2 Corinthians 10:10 (id: 1247010010)

10क्योंकि {कोई} कहता है, “वास्तव में, उसकी पत्रियाँ भारी और प्रभावशाली {हैं}, परन्तु उसकी शारीरिक उपस्थिति निर्बल {है}, और उसका वक्तव्य तुच्छ है। ”


## 2 Corinthians 10:11 (id: 1247010011)

11ऐसा {व्यक्ति} इस बात पर विचार करे, कि जैसे हम अनुपस्थित होकर भी पत्रियों के माध्यम से हमारे वचन में समाए हुए हैं, वैसे ही {हम} उपस्थित होकर हमारे काम में भी समाए हुए हैं।


## 2 Corinthians 10:12 (id: 1247010012)

12क्योंकि हम अपनी ही बड़ाई करने वाले लोगों में से स्वयं को अलग करने या उनसे अपनी तुलना करने का साहस नहीं करते। परन्तु ये—स्वयं ही से स्वयं को मापने वाले और स्वयं ही से स्वयं की तुलना करने वाले—लोग समझ नहीं रखते।


## 2 Corinthians 10:13 (id: 1247010013)

13हालाँकि, हम उन बातों पर घमंड नहीं करेंगे जिनको मापा नहीं जा सकता, परन्तु उस सीमा के माप के अनुसार घमंड करेंगे जिसे परमेश्वर ने हमारे लिए ठहराया है, अर्थात वह माप जो तुम तक भी पहुँच गया है।


## 2 Corinthians 10:14 (id: 1247010014)

14क्योंकि हम अपने आप को इतना बढ़ाना नहीं चाहते, कि मानो हम तुम तक तो पहुँचे ही नहीं, क्योंकि हम मसीह का सुसमाचार लेकर तुम तक आ गए हैं,


## 2 Corinthians 10:15 (id: 1247010015)

15तो दूसरों के परिश्रम में मापी नहीं जा सकने वाली बातों पर घमंड नहीं करते, परन्तु इस बात की आशा रखते हैं कि {जैसे\-जैसे} तुम्हारा विश्वास बढ़े, वैसे\-वैसे हमारी बहुतायत की सीमा के अनुसार तुम में बढ़ते जाएँ


## 2 Corinthians 10:16 (id: 1247010016)

16कि तुमसे आगे के {स्थानों} में सुसमाचार का प्रचार करें—कि दूसरे लोगों के क्षेत्र में किए गए कामों पर घमंड न करें।


## 2 Corinthians 10:17 (id: 1247010017)

17परन्तु “जो घमंड करे, वह प्रभु पर घमंड करे।”


## 2 Corinthians 10:18 (id: 1247010018)

18क्योंकि जो स्वयं ही की बड़ाई करता है उसकी अनुशंसा नहीं की जाएगी, परन्तु उसी की अनुशंसा की जाएगी जिसकी बड़ाई प्रभु करता है।


## 2 Corinthians 11:1 (id: 1247011001)

1मैं चाहता हूँ कि तुम मेरी थोड़ी सी मूर्खता सह लो, परन्तु वास्तव में तुम मेरी सह भी रहे हो!


## 2 Corinthians 11:2 (id: 1247011002)

2क्योंकि मैं ईश्वरीय जलन के द्वारा तुम्हारे {लिए} जलन रखता हूँ, क्योंकि मैंने तुम्हें एक पति से इसलिए जोड़ दिया, कि {तुम्हें} एक पवित्र कुँवारी {के रूप में} मसीह के सम्मुख प्रस्तुत करूँ।


## 2 Corinthians 11:3 (id: 1247011003)

3परन्तु मैं डरता हूँ कि जैसे सांप ने अपनी चतुराई से हव्वा को बहकाया था, वैसे ही तुम्हारे मन भी उस सिधाई और पवित्रता से भ्रष्ट न हो जाएँ {जो} मसीह के साथ है।


## 2 Corinthians 11:4 (id: 1247011004)

4क्योंकि यदि कोई व्यक्ति वास्तव में आकर किसी दूसरे यीशु का प्रचार करता है, जिसका प्रचार हमने नहीं किया, या तुम्हें कोई भिन्न आत्मा प्राप्त हुआ जिसे तुमने ग्रहण नहीं किया या कोई भिन्न सुसमाचार जिसे तुमने ग्रहण नहीं किया, तो तुम्हारा {इसे} सहना ठीक होता!


## 2 Corinthians 11:5 (id: 1247011005)

5क्योंकि मैं तो {अपने आप को} “बड़े से बड़े प्रेरितों” से कम नहीं समझता हूँ।


## 2 Corinthians 11:6 (id: 1247011006)

6परन्तु भले ही मैं इस वक्तव्य में प्रशिक्षित नहीं, तब पर भी इस ज्ञान में नहीं हूँ, बल्कि हर बात में यह सब वस्तुओं में तुम पर स्पष्ट कर दिया है।


## 2 Corinthians 11:7 (id: 1247011007)

7या स्वयं को नम्र करके क्या मैंने कोई पाप किया है, ताकि तुम ऊँचे हो जाओ, क्योंकि मैंने बिना दाम लिए तुम पर परमेश्वर का सुसमाचार प्रचार किया?


## 2 Corinthians 11:8 (id: 1247011008)

8तुम्हारी सेवकाई के लिए मजदूरी ग्रहण करके मैंने दूसरी कलीसियाओं को लूटा है।


## 2 Corinthians 11:9 (id: 1247011009)

9और तुम्हारे साथ होकर—और घटी में होकर भी—मैंने किसी पर भार नहीं डाला। क्योंकि मकिदुनिया से आकर भाइयों ने मेरी आवश्यकता को अच्छे से पूरा किया, और मैंने सब बातों में अपने आप को तुम पर भार {बनने से} बचाए रखा है और {आगे भी} बचाए रखूँगा।


## 2 Corinthians 11:10 (id: 1247011010)

10मुझ में मसीह की सच्चाई है, कि यह घमंड मुझसे अखाया के प्रांतों में भी अलग न होगा।


## 2 Corinthians 11:11 (id: 1247011011)

11क्यों? क्योंकि मैं तुमसे प्रेम नहीं करता? परमेश्वर जानता है कि {मैं करता हूँ}!


## 2 Corinthians 11:12 (id: 1247011012)

12परन्तु जो मैं करता हूँ उसे मैं {आगे भी} करता रहूँगा ताकि जो लोग अवसर की अभिलाषा रखते हैं उनके अवसर को काट डालूँ, कि जिस बात के बारे में वे घमंड करते हैं उसमें वे वैसे ही पाए जाएँ जैसे हम भी {हैं}।


## 2 Corinthians 11:13 (id: 1247011013)

13क्योंकि इस प्रकार के लोग झूठे प्रेरित, छल से काम करने वाले, मसीह के प्रेरितों का भेष धरने वाले होते {हैं}।


## 2 Corinthians 11:14 (id: 1247011014)

14और इसमें कोई अचम्भे की बात नहीं है, क्योंकि शैतान स्वयं भी ज्योतिर्मय स्वर्गदूत का रूप धारण करता है।


## 2 Corinthians 11:15 (id: 1247011015)

15इसलिए, {यह} कोई बड़ी बात नहीं, यदि उसके सेवक भी धार्मिकता के सेवकों का भेष धारण करें, जिनका अंत उनके कामों के अनुसार होगा।


## 2 Corinthians 11:16 (id: 1247011016)

16मैं फिर से कहता हूँ: कोई भी व्यक्ति मुझे मूर्ख न समझे। परन्तु यदि ऐसा न कर पाओ, तो कम से कम मुझे मूर्ख समझकर ही ग्रहण करो ताकि मैं भी थोड़ा सा घमंड कर सकूँ।


## 2 Corinthians 11:17 (id: 1247011017)

17जो मैं कह रहा हूँ, वह मैं इस घमंड की स्थिति में प्रभु के अनुसार नहीं, परन्तु मूर्खता की रीति पर कहता हूँ।


## 2 Corinthians 11:18 (id: 1247011018)

18चूँकि कई लोग शरीर के अनुसार घमंड करते हैं, तो मैं भी घमंड करूँगा।


## 2 Corinthians 11:19 (id: 1247011019)

19क्योंकि तुम बुद्धिमान होकर मूर्ख की बात सहने में आनन्दित होते हो।


## 2 Corinthians 11:20 (id: 1247011020)

20क्योंकि यदि कोई तुम्हें दास बनाए, यदि कोई {तुम्हें} फाड़ खाए, यदि कोई {तुम्हारा} लाभ उठाए, यदि कोई {अपने आप को} बड़ा बनाए, यदि कोई तुम्हारे मुँह पर थप्पड़ मारे, तो तुम सह लेते हो।


## 2 Corinthians 11:21 (id: 1247011021)

21मैं अपमान के अनुसार कहता हूँ, अर्थात् यह कि हम स्वयं ही निर्बल हैं! हालाँकि, जिस भी {तरीके} से कोई व्यक्ति साहसी हो—तो मैं मूर्खता की रीति से बोल रहा हूँ—कि मैं भी साहस करता हूँ।


## 2 Corinthians 11:22 (id: 1247011022)

22क्या वे इब्रानी हैं? मैं भी {हूँ}। क्या वे इस्राएली हैं? मैं भी {हूँ}। क्या वे अब्राहम के वंशज हैं? मैं भी {हूँ}।


## 2 Corinthians 11:23 (id: 1247011023)

23क्या वे मसीह के सेवक हैं? (मैं पागल के समान कहता हूँ।) मैं उससे अधिक {हूँ}: मैं कठिन परिश्रम करने में और भी बढ़कर हूँ, बार\-बार कैद होने में, सीमा से अधिक पीटे जाने में, अक्सर मृत्यु {के जोखिम} में पड़ने में मैं और भी बढ़कर हूँ।


## 2 Corinthians 11:24 (id: 1247011024)

24यहूदियों से मैंने पाँच बार 40 से एक कम {कोड़े} खाए।


## 2 Corinthians 11:25 (id: 1247011025)

25तीन बार मुझे बेंतों से पीटा गया। एक बार मुझ पर पत्थरवाह किया गया। तीन बार मेरा जहाज़ टूट गया। एक रात और एक दिन मैंने गहरे समुद्र में बिताया;


## 2 Corinthians 11:26 (id: 1247011026)

26अक्सर यात्राओं में, नदियों के जोखिमों में, डाकुओं के जोखिमों में, {मेरे ही} देशवासियों से जोखिमों में, अन्यजातियों से जोखिमों में, नगर के जोखिमों में, जंगल के जोखिमों में, समुद्र के जोखिमों में, झूठे भाइयों की ओर से जोखिमों में;


## 2 Corinthians 11:27 (id: 1247011027)

27कठिन परिश्रम और कष्ट में, अक्सर अनिद्रा में, भूख और प्यास में, अक्सर उपवास करने में, जाड़े और नंगाई में;


## 2 Corinthians 11:28 (id: 1247011028)

28दूसरी बातों के अलावा, मेरी हर दिन की जो चिंता है, वह सब कलीसियाओं के विषय में है।


## 2 Corinthians 11:29 (id: 1247011029)

29किसकी निर्बलता से मैं निर्बल नहीं होता? किसके ठोकर खाने से मुझे जलन नहीं होती?


## 2 Corinthians 11:30 (id: 1247011030)

30यदि घमंड करना आवश्यक है, तो मैं अपनी निर्बलता की बातों {के विषय} में घमंड करूँगा।


## 2 Corinthians 11:31 (id: 1247011031)

31प्रभु यीशु का परमेश्वर और पिता, जो अनन्तकाल से धन्य है, जानता है कि मैं झूठ नहीं बोल रहा हूँ!


## 2 Corinthians 11:32 (id: 1247011032)

32दमिश्क में, अरितास राजा के अधीन मुखिया मुझे पकड़ने के लिए दमिश्कियों के नगर पर पहरा दे रहा था।


## 2 Corinthians 11:33 (id: 1247011033)

33परन्तु मुझे टोकरी में बैठाकर दीवार के माध्यम से खिड़की के द्वारा उतार दिया गया, और मैं उसके हाथों से बच निकला।


## 2 Corinthians 12:1 (id: 1247012001)

1घमंड करना भी आवश्यक होता है। {यह} लाभदायक तो नहीं है, परन्तु मैं प्रभु के दर्शनों और प्रकाशनों के साथ आगे बढ़ूँगा।


## 2 Corinthians 12:2 (id: 1247012002)

2मैं मसीह में एक मनुष्य को जानता हूँ—जिसे या तो शरीर में, मैं नहीं जानता, या बिना शरीर के, मैं नहीं जानता, परमेश्वर ही जानता है—अर्थात् ऐसा {मनुष्य} 14 वर्ष पहले तीसरे स्वर्ग तक उठा लिया गया था।


## 2 Corinthians 12:3 (id: 1247012003)

3और मैं ऐसे मनुष्य को जानता हूँ—जिसे या तो शरीर में, या बिना शरीर के, मैं नहीं जानता, परमेश्वर ही जानता है—


## 2 Corinthians 12:4 (id: 1247012004)

4कि वह स्वर्गलोक में उठा लिया गया और उसने बयान न की जा सकने वाली ऐसी बातें सुनीं जिन्हें बोलने की अनुमति किसी मनुष्य को नहीं दी गई है।


## 2 Corinthians 12:5 (id: 1247012005)

5ऐसे {मनुष्य} पर तो मैं घमंड करूँगा। परन्तु स्वयं के विषय में तो मैं अपनी निर्बलताओं को छोड़कर और किसी बात पर घमंड नहीं करूँगा।


## 2 Corinthians 12:6 (id: 1247012006)

6क्योंकि यदि मैं घमंड करने की इच्छा करूँ, तौभी मूर्ख इसलिए नहीं ठहरूँगा, क्योंकि मैं सच बात बोलूँगा; परन्तु मैं रुक जाता हूँ, {ताकि} कोई व्यक्ति मेरे विषय में उस बात से अधिक विचार न करे जो वह मुझ {में} देखता है या मुझसे सुनता है।


## 2 Corinthians 12:7 (id: 1247012007)

7और प्रकाशनों की उत्तम {प्रकृति} के कारण, इसलिए कि मैं अहंकारी न हो जाऊँ, मेरे शरीर में एक कांटा चुभाया गया—जो शैतान का एक दूत था—ताकि वह मुझे इसलिए घूँसे मारे कि मैं अहंकारी न हो जाऊँ।


## 2 Corinthians 12:8 (id: 1247012008)

8तीन बार मैंने प्रभु से इस विषय में याचना की, कि वह {इसे} मुझसे दूर कर दे।


## 2 Corinthians 12:9 (id: 1247012009)

9परन्तु उसने मुझसे कहा है कि, “मेरा अनुग्रह तेरे लिए बहुत है, क्योंकि मेरी सामर्थ्य निर्बलता में सिद्ध होती है।” इसलिए मैं बड़े आनन्द से अपनी निर्बलताओं पर और अधिक घमंड करूँगा, ताकि मसीह की सामर्थ्य मुझ पर बनी रहे।


## 2 Corinthians 12:10 (id: 1247012010)

10इसलिए, मैं मसीह के निमित्त निर्बलताओं में, अपमानों में, कष्टों में, उपद्रवों और क्लेशों में, प्रसन्न होता हूँ; क्योंकि जब\-जब मैं निर्बल होता हूँ, तभी मैं बलवंत होता हूँ।


## 2 Corinthians 12:11 (id: 1247012011)

11मैं मूर्ख इसलिए बन गया; क्योंकि तुम ही ने मुझे विवश किया था। तुम्हें तो मेरी बड़ाई इसलिए करनी चाहिए, क्योंकि भले ही मैं कुछ भी नहीं हूँ, तौभी “बड़े से बड़े प्रेरितों” से कुछ कम नहीं हूँ।


## 2 Corinthians 12:12 (id: 1247012012)

12वास्तव में, तुम्हारे बीच में बड़े धीरज के साथ एक प्रेरित के चिन्ह दिखाए गए, अर्थात् चिन्ह\-चमत्कार और अद्भुत काम किए गए।


## 2 Corinthians 12:13 (id: 1247012013)

13क्योंकि इस बात को छोड़कर कि मैंने तुम पर भार नहीं डाला, वह कौन सा {तरीका} है जिसमें तुम्हारे साथ दूसरी कलीसियाओं की तुलना में बुरा व्यवहार किया गया? मेरा यह अन्याय क्षमा करो!


## 2 Corinthians 12:14 (id: 1247012014)

14देखो! मैं तीसरी बार तुम्हारे पास आने को तैयार हूँ। और मैं तुम पर भार नहीं डालूँगा। क्योंकि मैं तुम्हारी वस्तुओं का नहीं, बल्कि तुम्हारा खोजी हूँ। क्योंकि बच्चों को माता\-पिता के लिए नहीं, परन्तु माता\-पिता को बच्चों के लिए धन बटोरना चाहिए।


## 2 Corinthians 12:15 (id: 1247012015)

15अब मैं तुम्हारे प्राणों के निमित्त बड़े आनन्द से खर्च करूँगा और पूर्ण रीति से खर्च भी हो जाऊँगा। यदि तुम्हें अधिकाधिक प्रेम किया जाना चाहिए, तो क्या मुझे कम प्रेम किया जाना चाहिए?


## 2 Corinthians 12:16 (id: 1247012016)

16परन्तु इसे {ऐसा ही} होने दो, कि मैंने तुम पर भार नहीं डाला, परन्तु चतुराई से, तुम्हें छलपूर्वक पकड़ लिया।


## 2 Corinthians 12:17 (id: 1247012017)

17{ऐसा} कोई व्यक्ति नहीं है जिसे मैंने तुम्हारे पास इसलिए भेजा, कि उसके द्वारा मैं तुम्हारा लाभ उठाऊँ, क्या कोई ऐसा है?


## 2 Corinthians 12:18 (id: 1247012018)

18मैंने तीतुस से {जाने के लिए} आग्रह किया और {उसके} साथ {दूसरे} भाई को भी भेजा। तो क्या तीतुस ने तुम्हारा लाभ उठाया? क्या हम एक ही आत्मा के चलाए नहीं चले? {क्या हम} एक जैसे पदचिन्हों पर नहीं {चले}?


## 2 Corinthians 12:19 (id: 1247012019)

19क्या तुम इस सारे समय में यही सोचते रहे कि हम तुमसे अपना बचाव कर रहे हैं? हम परमेश्वर के सामने मसीह में होकर बोल रहे हैं। परन्तु हे प्रियों, ये सब बातें हम तुम्हारी उन्नति के निमित्त ही कहते {हैं}।


## 2 Corinthians 12:20 (id: 1247012020)

20क्योंकि मुझे डर है कि कहीं आकर, मैं तुम्हें वैसा न पाऊँ जैसा मैं चाहता हूँ, और मैं तुम्हें वैसा न मिलूँ जैसा तुम चाहते हो; कि वहाँ किसी तरह का झगड़ा, ईर्ष्या, क्रोध, प्रतिद्वंद्विता, बदनामी, गपशप, फुला हुआ अहंकार, {और} दंगे हों,


## 2 Corinthians 12:21 (id: 1247012021)

21कि जब मैं फिर से आऊँ, तो मेरा परमेश्वर मुझे तुम्हारे सामने नम्र करे, और मैं उन बहुत से लोगों के लिए शोक मनाऊँ जिन्होंने पहले पाप किया और अपने किए हुए अशुद्धता और व्यभिचार और लुचपन के काम से मन नहीं फिराया।


## 2 Corinthians 13:1 (id: 1247013001)

1यह तीसरी {बार होगा} जब मैं तुम्हारे पास आ रहा हूँ। “प्रत्येक मामले को दो या तीन गवाहों के मुँह की बात से ठहराया जाना चाहिए।”


## 2 Corinthians 13:2 (id: 1247013002)

2उस समय मैंने पहले ही कह दिया था जब मैं दूसरी {बार} उपस्‍थित था, और {यद्यपि} इस समय पर भी अनुपस्थित रहते हुए, मैं जिन्‍होंने पहले पाप किया है उनसे और बाकी सब लोगों से कहता हूँ, कि यदि मैं दोबारा आऊँगा, तो मैं {किसी को भी} नहीं छोड़ूँगा।


## 2 Corinthians 13:3 (id: 1247013003)

3चूँकि तुम मुझ में मसीह के बोलने का प्रमाण ढूँढ रहे हो, जो तुम्हारे प्रति निर्बल नहीं, परन्तु तुम में सामर्थी है।


## 2 Corinthians 13:4 (id: 1247013004)

4क्‍योंकि वह भी निर्बलता के परिणामस्वरूप क्रूस पर चढ़ाया गया था, परन्‍तु वह परमेश्वर की सामर्थ्य के परिणामस्वरूप जीवित है। क्योंकि हम भी उसमें निर्बल हैं, परन्तु तुम्हारे प्रति परमेश्वर की सामर्थ्य के परिणामस्वरूप हम उसके साथ जीवित रहेंगे।


## 2 Corinthians 13:5 (id: 1247013005)

5अपने आप को परखो, कि विश्वास में हो या नहीं। स्वयं की जाँच करो। या जब तक तुम निकम्मे न ठहरो, तब तक क्या तुम अपने बारे में यह बात पूरी रीति से नहीं जानोगे कि यीशु मसीह तुम में {है}?


## 2 Corinthians 13:6 (id: 1247013006)

6और मैं आशा करता हूँ, कि तुम यह बात जान लोगे कि हम स्वयं निकम्मे नहीं हैं।


## 2 Corinthians 13:7 (id: 1247013007)

7अब हम परमेश्वर से यह प्रार्थना करते हैं, कि तुम कोई गलत काम न करो, इसलिए नहीं कि हम स्वयं खरे दिखाई पड़े, परन्तु इसलिए कि तुम स्वयं ही भलाई करो, भले ही हम स्वयं निकम्मे ठहरें।


## 2 Corinthians 13:8 (id: 1247013008)

8क्‍योंकि हम सत्‍य के विरुद्ध नहीं, परन्तु केवल सत्य के लिए ही कुछ {करने} में सक्षम हैं।


## 2 Corinthians 13:9 (id: 1247013009)

9क्‍योंकि हम तब आनन्‍द करते हैं जब हम निर्बल होते हैं, परन्तु तुम तो सामर्थी हो। हम तुम्हारी बहाली के लिए भी प्रार्थना करते हैं।


## 2 Corinthians 13:10 (id: 1247013010)

10इस कारण मैं अनुपस्थित होकर भी ये बातें लिखता हूँ, ताकि उपस्थित होकर, मैं उस अधिकार के अनुसार {तुम्हारे साथ} कठोरता न करूँ जो प्रभु ने मुझे ढा देने के लिए नहीं, बल्कि निर्माण करने के लिए दिया है।


## 2 Corinthians 13:11 (id: 1247013011)

11अंत में, हे भाइयों, आनन्दित रहो! बहाल हो जाओ, प्रोत्साहित हो जाओ, एक ही विचार रखो, मेल से रहो। और प्रेम एवं शांति का परमेश्वर तुम्हारे साथ रहेगा।


## 2 Corinthians 13:12 (id: 1247013012)

12पवित्र चुम्बन से एक दूसरे को नमस्कार करो। सब पवित्र लोग तुम्हें नमस्कार कहते हैं।


## 2 Corinthians 13:13 (id: 1247013013)

13प्रभु यीशु मसीह का अनुग्रह और परमेश्वर का प्रेम और पवित्र आत्मा की सहभागिता तुम सब के साथ {रहे}।


