# Gateway Literal Text (Hindi)

## License Information

**Gateway Literal Text (Hindi)** is based on and adapted from: _Gateway Literal Text (Hindi)_, [unfoldingWord](https://unfoldingword.org/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Hebrews 1:1 (id: 1258001001)

1वर्षों पहले परमेश्वर ने हमारे पूर्वजों से थोड़ा\-थोड़ा करके और बहुत से तरीकों से अपने भविष्यद्वक्ताओं के माध्यम से बातें की थीं,


## Hebrews 1:2 (id: 1258001002)

2और इन दिनों के अन्त में हमसे उस पुत्र के माध्यम से बातें कीं, जिसे उसने सब वस्तुओं का वारिस नियुक्त किया, और उसी के माध्यम से उसने युगों\-युगों की रचना की;


## Hebrews 1:3 (id: 1258001003)

3वह जो उसकी महिमा का तेज और उसके अस्तित्व का यथार्थ प्रतिरूप है, और अपने सामर्थ्य के वचन के द्वारा सब वस्तुओं को सम्भाले रहता है और पापों को शुद्ध करके महामहिमन् की दाहिनी ओर ऊँचे पर विराजमान हुआ;


## Hebrews 1:4 (id: 1258001004)

4वह स्वर्गदूतों से बढ़कर श्रेष्ठ इसलिये ठहरा, क्योंकि उसे उनसे भी अधिक उत्तम नाम विरासत में मिला है।


## Hebrews 1:5 (id: 1258001005)

5क्योंकि स्वर्गदूतों में से किसी से उसने कब ऐसा कहा कि, “तू मेरा पुत्र है। आज मैंने तुझे जन्म दिया है”? या फिर ऐसा कहा कि, “मैं उसके पिता के समान होऊँगा, और वह मेरे लिये पुत्र के समान होगा”?


## Hebrews 1:6 (id: 1258001006)

6परन्तु फिर, जब वह उस पहिलौठे को जगत में लाया, तो वह कहता है कि, “और परमेश्वर के सब स्वर्गदूत उसे दण्डवत् करें।”


## Hebrews 1:7 (id: 1258001007)

7और एक तरफ, स्वर्गदूतों के विषय में, वह कहता है कि, “वह अपने स्वर्गदूतों को आत्मा बनाता, और अपने दासों को आग की ज्वाला बनाता है।”


## Hebrews 1:8 (id: 1258001008)

8परन्तु दूसरी तरफ, पुत्र के विषय में वह कहता है कि, “हे परमेश्वर, तेरा सिंहासन सदा\-सर्वदा बना रहेगा, और उसके राज्य का राजदण्ड धार्मिकता का राजदण्ड {है}।


## Hebrews 1:9 (id: 1258001009)

9तूने धार्मिकता से प्रीति रखी और अधर्म से बैर रखा। इस कारण परमेश्वर ने, अर्थात् तेरे परमेश्वर ने, हर्ष के तेल {से} तेरे साथियों से भी अधिक तेरा अभिषेक किया है।”


## Hebrews 1:10 (id: 1258001010)

10और “हे प्रभु, तू ही ने आदि के अनुसार पृथ्वी की नींव रखी, और स्वर्ग तेरे हाथों की कारीगरी है।


## Hebrews 1:11 (id: 1258001011)

11वे स्वयं तो नष्ट हो जाएँगे, परन्तु तू बना रहेगा, और वे सब किसी वस्त्र के समान पुराने हो जाएँगे,


## Hebrews 1:12 (id: 1258001012)

12और तू उन्हें चादर के समान लपेट देगा, और वे वस्त्र के समान बदल जाएँगे, परन्तु तू तो वही है, और तेरे वर्षों का पतन नहीं होगा।”


## Hebrews 1:13 (id: 1258001013)

13परन्तु स्वर्गदूतों में से किसी से उसने कब ऐसा कहा कि, “मेरी दाहिनी ओर बैठ, जब तक कि मैं तेरे शत्रुओं को तेरे पाँवों की चौकी न बना दूँ”?


## Hebrews 1:14 (id: 1258001014)

14क्या वे सब सेवाटहल करने वाली वही आत्माएँ नहीं, जो उद्धार पाने वालों की सेवा करने के निमित्त भेजी जाती हैं?


## Hebrews 2:1 (id: 1258002001)

1इस कारण, हमारे लिये सुनी हुई {बातों} पर ध्यान देना कहीं अधिक आवश्यक है, ताकि हम {उनसे} दूर न हो जाएँ।


## Hebrews 2:2 (id: 1258002002)

2क्योंकि यदि स्वर्गदूतों के द्वारा कहा हुआ सन्देश सच्चा ठहरा और हर एक अपराध तथा अनाज्ञाकारिता का न्यायपूर्वक दण्ड मिला,


## Hebrews 2:3 (id: 1258002003)

3तो हम ऐसे बड़े उद्धार की उपेक्षा करके कैसे बच निकलेंगे? जिस {उद्धार} को, सबसे पहले प्रभु के द्वारा बोले जाने के लिये चुना गया, {उसकी} हम पर भी सुनने वालों के द्वारा पुष्टि की गई थी;


## Hebrews 2:4 (id: 1258002004)

4परमेश्‍वर भी {उनके} साथ चिन्हों, और अद्भुत कामों, और भिन्न\-भिन्न आश्चर्यकर्मों, और अपनी इच्छा के अनुसार पवित्र आत्मा देने के द्वारा गवाही देता है।


## Hebrews 2:5 (id: 1258002005)

5क्योंकि वे स्वर्गदूत नहीं {थे} जिनके अधीन {परमेश्वर ने} उस आने वाले जगत को कर दिया था, जिसके विषय में हम कह रहे हैं।


## Hebrews 2:6 (id: 1258002006)

6इसके बजाय, किसी ने कहीं यह कहकर गवाही दी है कि, “मनुष्य क्या है, कि तू उसकी सुधि लेता है, या मनुष्य का पुत्र क्या है, कि तू उसकी रक्षा करता है?


## Hebrews 2:7 (id: 1258002007)

7तूने उसको स्वर्गदूतों की तुलना में थोड़ा ही कम किया; तूने उसे महिमा और आदर का मुकुट पहनाया।


## Hebrews 2:8 (id: 1258002008)

8तूने सब वस्तुओं को उसके पाँवों के नीचे कर दिया।” क्योंकि सब वस्तुओं को उसके अधीन करके, उसने कुछ भी ऐसा नहीं छोड़ा जो उसके अधीन न रहे। परन्तु अब तक हम सब वस्तुओं को उसके अधीन नहीं देखते,


## Hebrews 2:9 (id: 1258002009)

9परन्तु हम यीशु को देखते हैं, जो स्वर्गदूतों की तुलना में थोड़ा ही कम किया गया है, और जिसे मृत्यु का दुःख सहने के कारण महिमा और आदर का मुकुट पहनाया गया, ताकि परमेश्वर के अनुग्रह से वह सब लोगों की तरफ से मृत्यु का स्वाद चखे।


## Hebrews 2:10 (id: 1258002010)

10क्योंकि जिसके कारण सब वस्तुएँ {अस्तित्व में} हैं, और जिसके माध्यम से सब वस्तुएँ {अस्तित्व में} हैं, उसके लिये यही उचित है कि वह बहुत से पुत्रों को महिमा में लाए, कि दुःख उठाने के द्वारा उनके उद्धार के मूल अगुवे को सिद्ध करे।


## Hebrews 2:11 (id: 1258002011)

11क्योंकि पवित्र करने वाला और पवित्र किए जाने वाले दोनों एक ही से उत्पन्न हुए {हैं}। इस कारण, वह उन्हें भाई कहने से नहीं लजाता,


## Hebrews 2:12 (id: 1258002012)

12और कहता है कि, “मैं अपने भाइयों पर तेरे नाम की घोषणा करूँगा; मैं सभा के बीच में तेरा भजन गाऊँगा।”


## Hebrews 2:13 (id: 1258002013)

13और फिर कहता है कि, “मैं उस पर भरोसा रखूँगा।” और फिर कहता है कि, “देख, मैं और वे छोटे बच्चे जिन्हें परमेश्वर ने मुझे दिया है।”


## Hebrews 2:14 (id: 1258002014)

14इसलिये, जब ये छोटे बच्चे मांस और लहू के भागी होते हैं, तो वह भी उन्हीं वस्तुओं का भागी हुआ, ताकि अपनी मृत्यु के द्वारा वह उसे, अर्थात् शैतान को मिटा दे, जो मृत्यु की शक्ति रखता है।


## Hebrews 2:15 (id: 1258002015)

15और उन सब {लोगों} को छुड़ाए, जो अपने जीवनभर मृत्यु के भय से दासत्व में फँसे थे।


## Hebrews 2:16 (id: 1258002016)

16क्योंकि निश्चय ही वह स्वर्गदूतों को नहीं सम्भालता, परन्तु वह अब्राहम की सन्तान को सम्भालता है,


## Hebrews 2:17 (id: 1258002017)

17जिससे उसकी यह जिम्मेदारी बनती थी, कि वह सब बातों में अपने भाइयों के समान हो जाए, ताकि वह लोगों के पापों का प्रायश्चित करने {के लिये} परमेश्वर से जुड़ी हुई बातों {के सम्बन्ध} में एक दयालु और विश्वासयोग्य महायाजक बन सके।


## Hebrews 2:18 (id: 1258002018)

18क्योंकि उसने आप ही परीक्षा में पड़कर दुःख उठाया, इससे वह उनकी भी सहायता कर सकता है जिनकी परीक्षा होती है।


## Hebrews 3:1 (id: 1258003001)

1इसलिये, हे पवित्र भाइयों, तुम जो स्वर्गीय बुलाहट के भागीदार हो, हमारे अंगीकार के प्रेरित और महायाजक, यीशु पर ध्यानपूर्वक विचार करो,


## Hebrews 3:2 (id: 1258003002)

2जो अपने नियुक्त करने वाले के प्रति विश्वासयोग्य रहा, जैसे मूसा भी अपने घराने में {था}।


## Hebrews 3:3 (id: 1258003003)

3क्योंकि उसे तो मूसा से भी अधिक महिमा के योग्य माना गया है, जैसे कि घर से {भी बढ़कर} उसके बनाने वाले का सम्मान होता है।


## Hebrews 3:4 (id: 1258003004)

4क्योंकि हर घर को कोई न कोई बनाता है, परन्तु जिसने सब वस्तुओं को बनाया वह परमेश्वर ही {है}।


## Hebrews 3:5 (id: 1258003005)

5और मूसा अपने सारे घराने में सेवक के समान विश्वासयोग्य रहा, ताकि भविष्य में बोली जाने वाली {बातों} की गवाही दे;


## Hebrews 3:6 (id: 1258003006)

6परन्तु मसीह, पुत्र के समान उसके घर का अधिकारी है (और उसका घर हम हैं यदि हम भरोसे को थामे रहें और अपनी आशा पर गर्व करें)।


## Hebrews 3:7 (id: 1258003007)

7इसलिये, जैसा पवित्र आत्मा कहता है कि: “आज के दिन, यदि तुम उसका शब्द सुनो,


## Hebrews 3:8 (id: 1258003008)

8तो अपने मनों को कठोर न करना जैसा जंगल में परीक्षा के दिन, क्रोध दिलाने के समय किया था


## Hebrews 3:9 (id: 1258003009)

9जहाँ तुम्हारे पूर्वजों ने जाँच करके {मुझे} परखा, और चालीस वर्षों तक उन्होंने मेरे काम देखे।


## Hebrews 3:10 (id: 1258003010)

10इसलिये, मैं उस पीढ़ी पर बहुत क्रोधित हुआ, और मैंने कहा, ‘वे अपने मनों में सर्वदा भटकते रहते हैं, और उन्होंने मेरे मार्गों को नहीं पहचाना।’


## Hebrews 3:11 (id: 1258003011)

11तब मैंने अपने क्रोध में शपथ खाई, ‘... क्या वे मेरे विश्राम में प्रवेश करेंगे!’


## Hebrews 3:12 (id: 1258003012)

12हे भाइयों, सचेत रहो, ताकि तुममें से कोई अविश्वास वाले दुष्ट हृदय का न हो, जो जीवित परमेश्वर से दूर हो जाए।


## Hebrews 3:13 (id: 1258003013)

13इसके बजाय, जब तक इसे “आज का दिन” कहा जाता है, तब तक हर दिन एक\-दूसरे को समझाते रहो, ताकि तुममें से कोई भी पाप की धोखाधड़ी के द्वारा कठोर न हो जाए।


## Hebrews 3:14 (id: 1258003014)

14क्योंकि यदि सचमुच हम अपने भरोसे के आरम्भ को अन्त तक दृढ़ता से थामे रखते हैं, तो हम मसीह के भागीदार हो गए हैं।


## Hebrews 3:15 (id: 1258003015)

15जबकि ऐसा कहा गया है कि, “आज के दिन यदि तुम उसका शब्द सुनो, तो अपने हृदयों को कठोर न करना, जैसा बलवा करने के दिन किया था।


## Hebrews 3:16 (id: 1258003016)

16क्योंकि सुनकर भी, {उसे} किन लोगों ने क्रोध दिलाया? क्या ये वही सब लोग नहीं {थे} जो मूसा के द्वारा मिस्र से बाहर निकले थे?


## Hebrews 3:17 (id: 1258003017)

17और चालीस वर्षों तक वह किससे अत्यन्त क्रोधित रहा? क्या ये वही लोग नहीं {थे} जिन्होंने पाप किया था, और जिनके शव जंगल में पड़े रहे?


## Hebrews 3:18 (id: 1258003018)

18और उसने किससे शपथ खाई थी कि वे उसके विश्राम में प्रवेश नहीं करेंगे, क्या उन्हीं से नहीं जिन्होंने अनाज्ञाकारिता की थी?


## Hebrews 3:19 (id: 1258003019)

19और हम देखते हैं कि अविश्वास के कारण, वे प्रवेश नहीं कर पाए।


## Hebrews 4:1 (id: 1258004001)

1इसलिये, हमें डरना चाहिए कि कहीं ऐसा न हो कि उसके विश्राम में प्रवेश करने की प्रतिज्ञा बाकी रहने पर भी तुममें से कोई {इसे प्राप्त करने में} असफल हो जाए।


## Hebrews 4:2 (id: 1258004002)

2क्योंकि जैसा शुभ संदेश उनको सुनाया गया है वैसा ही {हम को} भी सुनाया गया है। परन्तु उस संदेश के सुनने से उन्हें कुछ लाभ न हुआ, और वे {उसे} सुनने वालों के साथ विश्वास में नहीं जुड़े।


## Hebrews 4:3 (id: 1258004003)

3क्योंकि हम, विश्वास करने वाले लोग तो विश्राम में प्रवेश करते हैं, जैसा कि उसने कहा था कि, “तब मैंने अपने क्रोध में शपथ खाई, ‘... क्या वे मेरे विश्राम में प्रवेश करेंगे!’” यद्यपि उसके कार्य तो जगत की नींव पड़ने से ही समाप्त हो गये थे।


## Hebrews 4:4 (id: 1258004004)

4क्योंकि उसने सातवें {दिन} के विषय में कहीं इस प्रकार कहा है: “और परमेश्वर ने अपने सब कामों से सातवें दिन विश्राम किया।”


## Hebrews 4:5 (id: 1258004005)

5और फिर इस {अनुच्छेद} में कहा कि, “... क्या वे मेरे विश्राम में प्रवेश करेंगे!”


## Hebrews 4:6 (id: 1258004006)

6इसलिये, जब कि कितनों के लिये उसमें प्रवेश करना बाकी है, और जिन्होंने पहले ही {उन पर} शुभ संदेश का प्रचार कर दिया था, उन्होंने अपनी अनाज्ञाकारिता के कारण प्रवेश नहीं किया,


## Hebrews 4:7 (id: 1258004007)

7उसने फिर से एक निश्चित दिन ठहराया, जिसे इतने समय के बाद दाऊद की पुस्तक के माध्यम से बोल कर उसने “आज का दिन” कहा, जैसा कि पहले ही यह कहा जा चुका है कि, “आज के दिन, यदि तुम उसका शब्द सुनो, तो अपने मनों को कठोर न करना।”


## Hebrews 4:8 (id: 1258004008)

8क्योंकि यदि यहोशू उन्हें विश्राम देता, तो इन बातों के बाद वह दूसरे दिन की चर्चा न करता।


## Hebrews 4:9 (id: 1258004009)

9इसलिये, परमेश्वर के लोगों के लिये सब्त का विश्राम बाकी है।


## Hebrews 4:10 (id: 1258004010)

10क्योंकि जो उसके विश्राम में प्रवेश कर चुका है, उसने भी अपने कामों से विश्राम ले लिया है, जैसा परमेश्वर ने अपने {कामों से किया}।


## Hebrews 4:11 (id: 1258004011)

11इसलिये, आओ हम उस विश्राम में प्रवेश करने के लिये आतुर रहें, ताकि कोई भी इस अनाज्ञाकारिता के समान उदाहरण में न गिर पड़े।


## Hebrews 4:12 (id: 1258004012)

12क्योंकि परमेश्वर का वचन जीवित, और सक्रिय, और हर एक दोधारी तलवार से भी बहुत तेज है, और प्राण एवं आत्मा को, गाँठ\-गाँठ और गूदे\-गूदे दोनों को, अलग करके आर\-पार छेदता है, और हृदय के विचारों तथा मंशाओं को परखने में सक्षम है।


## Hebrews 4:13 (id: 1258004013)

13और कोई प्राणी उससे छिपा नहीं है। इसके बजाय, सब वस्तुएँ उसकी आँखों के सामने खुली और प्रकट {हैं} जिसके पास हमारा वचन {है}।


## Hebrews 4:14 (id: 1258004014)

14इसलिये, हमारे पास एक महान् महायाजक है {जो} स्वर्गों से होकर गुजरा है, अर्थात् परमेश्वर का पुत्र यीशु, तो आओ, हम अपने अंगीकार को दृढ़ता से थामे रहें।


## Hebrews 4:15 (id: 1258004015)

15क्योंकि हमारा कोई ऐसा महायाजक नहीं है, {जो} हमारी निर्बलताओं में दुःखी होने में सक्षम न हो, परन्तु वह हमारे समान ही सब बातों में परखा तो गया, {तौभी} निष्पाप निकला।


## Hebrews 4:16 (id: 1258004016)

16इसलिये आओ, हम विश्वास के साथ अनुग्रह के सिंहासन की ओर बढ़ें ताकि हम दया प्राप्त कर सकें और समय पर सहायता के लिये अनुग्रह पा सकें।


## Hebrews 5:1 (id: 1258005001)

1क्योंकि हर एक महायाजक को, मनुष्यों में से चुनकर मनुष्यों के निमित्त परमेश्वर से सम्बन्धित बातों के लिये नियुक्त किया जाता है, ताकि वह पापों के निमित्त भेंट और बलिदान चढ़ाए;


## Hebrews 5:2 (id: 1258005002)

2और वह अज्ञानी और धोखा खाने वालों के साथ नम्रतापूर्वक व्यवहार करने में सक्षम हो, क्योंकि वह भी निर्बलता से घिरा हुआ है।


## Hebrews 5:3 (id: 1258005003)

3और इस कारण, जैसे लोगों के लिये, वैसे ही अपने लिये भी, वह पापों के निमित्त {बलिदान} चढ़ाने के लिये बाध्य है।


## Hebrews 5:4 (id: 1258005004)

4और इस सम्मान को कोई अपने आप से नहीं, परन्तु {केवल} परमेश्वर की ओर से बुलाए जाने पर पाता है, जिस प्रकार हारून को भी बुलाया गया {था}।


## Hebrews 5:5 (id: 1258005005)

5उसी रीति से, मसीह ने भी महायाजक बनने के लिये अपना महिमामण्डन नहीं किया। इसके बजाय, उसने उससे बातें करके {कहा}, “तू मेरा पुत्र है; आज मैंने तुझे जन्म दिया है।”


## Hebrews 5:6 (id: 1258005006)

6{यह} वैसा ही है जैसा वह दूसरी {जगह} कहता है कि, “तू मलिकिसिदक की रीति पर सदा के लिये याजक है।”


## Hebrews 5:7 (id: 1258005007)

7उसने अपनी देह में रहने के दिनों में ऊँचे शब्द से पुकार\-पुकारकर और आँसू बहा\-बहाकर उससे प्रार्थनाएँ और विनती की, जो उसे मृत्यु से बचाने में सक्षम था और उसके भक्तिपूर्ण जीवन के कारण उसकी सुनी गई।


## Hebrews 5:8 (id: 1258005008)

8पुत्र होते हुए भी {जिन बातों में} उसने दुःख उठाया, उसने उनसे आज्ञाकारिता सीखी।


## Hebrews 5:9 (id: 1258005009)

9और सिद्ध होकर, वह उन सभों के लिये जो उसकी आज्ञा मानते थे, अनन्त उद्धार का स्रोत बन गया,


## Hebrews 5:10 (id: 1258005010)

10और मलिकिसिदक की रीति के अनुसार परमेश्वर के द्वारा उसे महायाजक नियुक्त किया गया,


## Hebrews 5:11 (id: 1258005011)

11जिसके विषय में हमारे लिये सन्देश तो बड़ा {है}, परन्तु {उसके बारे में} बोलना कठिन है, क्योंकि तुम सुनने में मन्द हो गए हो।


## Hebrews 5:12 (id: 1258005012)

12क्योंकि इस समय तक तो तुम्हें गुरु हो जाना चाहिए था, तौभी फिर से तुम्हें किसी व्यक्ति की आवश्यकता है, जो तुम्हें परमेश्वर के वचनों की आरम्भिक शिक्षा सिखाए, और तुम उन लोगों के जैसे हो गए हो, जिन्हें ठोस भोजन की नहीं, परन्तु दूध की आवश्यकता है!


## Hebrews 5:13 (id: 1258005013)

13क्योंकि जो कोई दूध पीता {है} वह धार्मिकता के सन्देश {को} नहीं जानता, क्योंकि वह बालक है।


## Hebrews 5:14 (id: 1258005014)

14परन्तु यह ठोस भोजन उन सयानों के लिये है, जिन्होंने आदत से अपनी इन्द्रियों को उन दोनों बातों में परख करना सिखाया है {जो} भली हैं और {जो} बुरी हैं।


## Hebrews 6:1 (id: 1258006001)

1इसलिये अब, आओ हम मसीह के आरम्भ के सन्देश को छोड़कर परिपक्वता की ओर आगे बढ़ें, और मरे हुए कामों से मन फिराने और परमेश्वर पर विश्वास करने,


## Hebrews 6:2 (id: 1258006002)

2और बपतिस्मा, एवं हाथ रखने, तथा मृतकों के पुनरुत्थान और अनन्त न्याय की शिक्षा की नींव फिर से न डालें।


## Hebrews 6:3 (id: 1258006003)

3और यदि परमेश्‍वर ने अनुमति दी, तो हम यही करेंगे।


## Hebrews 6:4 (id: 1258006004)

4क्योंकि {यह} उन लोगों के लिये असम्भव {है} जिन्होंने एक बार ज्योति पाई है, और जो स्वर्गीय वरदान का स्वाद चख चुके हैं और पवित्र आत्मा के भागीदार बन गए हैं


## Hebrews 6:5 (id: 1258006005)

5और परमेश्वर के उत्तम वचन का तथा आने वाले युग की सामर्थ्य का स्वाद तो चखा है


## Hebrews 6:6 (id: 1258006006)

6परन्तु भटक गए हैं, {उन्हें} फिर से मन फिराव की ओर लौटाना असम्भव है, {क्योंकि} वे अपने लिये परमेश्वर के पुत्र को फिर से क्रूस पर चढ़ा रहे हैं, और {उसे} लोगों में लज्जित कर रहे हैं।


## Hebrews 6:7 (id: 1258006007)

7क्योंकि जो भूमि उस पर बार\-बार पड़ने वाली वर्षा को पीती है, और जिन लोगों के लिये वह जोती\-बोई जाती है उनके लिये उपयोगी साग\-पात उपजाती है, वह परमेश्वर की आशीष {में} भागीदार होती है,


## Hebrews 6:8 (id: 1258006008)

8परन्तु झाड़ियाँ और ऊँटकटारे उपजाने पर, {वह} निकम्मी ठहरती है और श्रापित होने के निकट है, जिसका अन्त जलाया जाना {है}।


## Hebrews 6:9 (id: 1258006009)

9परन्तु हे प्रियों, भले ही हम ऐसा कहते हैं, परन्तु तुम्हारे विषय में हम उन बातों में आश्वस्त हैं {जो} उत्तम हैं, और उद्धार से जुड़ी हुई हैं,


## Hebrews 6:10 (id: 1258006010)

10क्योंकि परमेश्वर अन्यायी नहीं {है}, कि तुम्हारे काम को, और उस प्रेम को भूल जाए जो तुमने उसके नाम के प्रति दिखाया है कि पवित्र लोगों की सेवा की, और {उनकी} सेवा कर भी रहे हो।


## Hebrews 6:11 (id: 1258006011)

11और हम चाहते हैं कि तुममें से हर एक जन अपनी आशा की पूर्ण निश्चिन्तता के लिये अन्त तक ऐसा ही परिश्रम करता रहे


## Hebrews 6:12 (id: 1258006012)

12ताकि तुम आलसी न बनो, परन्तु उन लोगों का अनुकरण करो जो विश्वास और धीरज के द्वारा प्रतिज्ञाओं के वारिस हुए हैं।


## Hebrews 6:13 (id: 1258006013)

13क्योंकि परमेश्वर को कोई ऐसा बड़ा न मिला {जिसकी} वह शपथ खा सके, तो उसने अब्राहम से प्रतिज्ञा करके अपनी ही शपथ खाई,


## Hebrews 6:14 (id: 1258006014)

14और कहा, “मैं निश्चय तुझे बहुत आशीष दूँगा, और तुझे बढ़ाऊँगा।”


## Hebrews 6:15 (id: 1258006015)

15और इस रीति से, उसने धीरज धरकर प्रतीक्षा करते हुए प्रतिज्ञा को प्राप्त किया।


## Hebrews 6:16 (id: 1258006016)

16क्योंकि मनुष्य उसी की शपथ खाते हैं {जो} बड़ा होता है, और उनके लिये सब झगड़ों का अन्त शपथ से पक्का होता है,


## Hebrews 6:17 (id: 1258006017)

17जिसमें परमेश्वर ने, प्रतिज्ञा के वारिसों पर उसके उद्देश्य की अपरिवर्तनीय गुणवत्ता को और भी अधिक प्रकट करने की मंशा की, इसलिये वह शपथ को बीच में लाया


## Hebrews 6:18 (id: 1258006018)

18ताकि दो अपरिवर्तनीय बातों के द्वारा, जिन बातों में परमेश्वर के लिये झूठ बोलना असम्भव {है}, हम जो शरण पाने के लिये दौड़ रहे थे, {हमारे} सामने रखी {उस} आशा को दृढ़ता से थामे रखने के लिये एक मजबूत प्रोत्साहन प्राप्त कर सकें;


## Hebrews 6:19 (id: 1258006019)

19जो हमारी {आशा} है वह लंगर के समान आत्मा के लिये विश्वसनीय और दृढ़ दोनों है, और उस परदे के भीतर प्रवेश करती है,


## Hebrews 6:20 (id: 1258006020)

20जहाँ यीशु ने हमारे लिये अग्रदूत {होकर} प्रवेश किया है, और मलिकिसिदक की रीति के अनुसार सदा के लिये महायाजक बन गया है।


## Hebrews 7:1 (id: 1258007001)

1क्योंकि इस मलिकिसिदक ने, जो शालेम का राजा और परमप्रधान परमेश्वर का याजक था, राजाओं को मारकर लौट रहे अब्राहम से मिलकर उसे आशीष थी,


## Hebrews 7:2 (id: 1258007002)

2और जिसे अब्राहम ने सब वस्तुओं में से दसवाँ अंश भी दिया था, जिसका अनुवाद वास्तव में पहले “धार्मिकता के राजा” के रूप में किया गया था, और फिर “शालेम का राजा,” अर्थात् “शान्ति का राजा” भी किया गया था,


## Hebrews 7:3 (id: 1258007003)

3वह बिना पिता, बिना माता, बिना वंशावली का था, जिसके न दिनों का आरम्भ है, और न ही जीवन का अन्त है, परन्तु परमेश्वर के पुत्र के समान होकर, वह सदा के लिये एक याजक बना रहता है।


## Hebrews 7:4 (id: 1258007004)

4परन्तु इस बात पर ध्यान दो कि वह कितना महान् {था}, जिसे कुलपति अब्राहम ने सबसे उत्तम लूट में से दसवाँ अंश दिया।


## Hebrews 7:5 (id: 1258007005)

5और जो लोग वास्तव में लेवी की सन्तानों में से होकर याजकपद प्राप्त कर चुके हैं, उन्हें व्यवस्था के अनुसार आदेश दिया गया है कि वे अपने लोगों से, अर्थात् अपने भाइयों {से} दसवाँ अंश लें, भले ही वे अब्राहम की देह से जन्मे हों।


## Hebrews 7:6 (id: 1258007006)

6परन्तु इसने उनकी वंशावली का न होकर, अब्राहम से दसवाँ अंश प्राप्त किया, और प्रतिज्ञाओं को पाने वाले को आशीष दी।


## Hebrews 7:7 (id: 1258007007)

7परन्तु इसमें कोई संदेह नहीं कि छोटे को बड़े के द्वारा आशीष मिलती है।


## Hebrews 7:8 (id: 1258007008)

8और वास्तव में यहाँ तो मरणहार मनुष्य भी दसवाँ अंश लेते हैं, परन्तु वहाँ उसके बारे में गवाही दी जाती है, कि वह जीवित है।


## Hebrews 7:9 (id: 1258007009)

9और, यूँ कहें कि दसवाँ अंश प्राप्त करने वाले लेवी ने भी अब्राहम के द्वारा दसवाँ अंश दिया था,


## Hebrews 7:10 (id: 1258007010)

10क्योंकि जब मलिकिसिदक उससे मिला, तब वह अपने पिता की देह में ही था।


## Hebrews 7:11 (id: 1258007011)

11यदि सचमुच लेवीय याजकपद के माध्यम से सिद्धता प्राप्त होती (क्योंकि उसी के आधार पर लोगों को {व्यवस्था} दी गई थी), तो फिर किसी और याजक को क्या आवश्यकता {थी} कि मलिकिसिदक की रीति के अनुसार खड़ा हो और हारून की रीति के अनुसार न कहलाए?


## Hebrews 7:12 (id: 1258007012)

12क्योंकि {जब} याजक का पद बदला जाता है, तो आवश्यकता के अनुसार व्यवस्था में भी परिवर्तन होता है।


## Hebrews 7:13 (id: 1258007013)

13क्योंकि जिसके विषय में ये बातें कही जाती हैं, वह दूसरे गोत्र का है, जिसमें से किसी ने वेदी पर सेवा नहीं की है।


## Hebrews 7:14 (id: 1258007014)

14क्योंकि {यह} तो स्पष्ट है कि हमारा प्रभु यहूदा के गोत्र से उत्पन्न हुआ है, जिसके विषय में मूसा ने याजकों के सम्बन्ध में कुछ नहीं कहा।


## Hebrews 7:15 (id: 1258007015)

15और यदि मलिकिसिदक की समानता में एक और याजक उभरे, तो यह और भी स्पष्ट है,


## Hebrews 7:16 (id: 1258007016)

16जो शारीरिक आज्ञा की व्यवस्था के अनुसार नहीं, परन्तु अविनाशी जीवन की सामर्थ्य के अनुसार {एक याजक} बना है।


## Hebrews 7:17 (id: 1258007017)

17क्योंकि यह गवाही दी जाती है कि: “तू मलिकिसिदक की रीति के अनुसार सदा के लिये याजक है।”


## Hebrews 7:18 (id: 1258007018)

18क्योंकि एक तरफ तो पहली आज्ञा इसलिये लोप हो गई क्योंकि वह निर्बल और निष्फल {है}


## Hebrews 7:19 (id: 1258007019)

19(क्योंकि व्यवस्था ने कुछ भी सिद्ध नहीं किया), और दूसरी तरफ एक बेहतर आशा का परिचय {है}, जिसके माध्यम से हम परमेश्वर के निकट आते हैं।


## Hebrews 7:20 (id: 1258007020)

20और क्योंकि वे तो वास्तव में बिना शपथ खाए याजक बन गए हैं, इसलिये उतना ही बने हैं जितना बिना शपथ खाए सम्भव होता है,


## Hebrews 7:21 (id: 1258007021)

21परन्तु वह तो उसके द्वारा शपथ खाकर बना है, जो उससे कहता है, “प्रभु ने शपथ खाई है और वह अपना मन न बदलेगा: ‘तू सदा के लिये याजक {है}’”


## Hebrews 7:22 (id: 1258007022)

22और इससे भी अधिक के अनुसार, यीशु एक बेहतर वाचा का जामिन बन गया है।


## Hebrews 7:23 (id: 1258007023)

23और एक तरफ, जो याजक बन गए, वे बहुत सारे हैं, क्योंकि मृत्यु के कारण वे आगे बने रहने {से} रुक गए हैं,


## Hebrews 7:24 (id: 1258007024)

24परन्तु दूसरी तरफ, क्योंकि वह सदा के लिये बना रहता है, इसलिये उसका याजकपद अटल है,


## Hebrews 7:25 (id: 1258007025)

25जिसके कारण वह उसके माध्यम से परमेश्वर के पास आने वालों का पूरा\-पूरा उद्धार करने में सक्षम भी है, और उनके लिये विनती करने को सर्वदा जीवित है।


## Hebrews 7:26 (id: 1258007026)

26क्योंकि ऐसा महायाजक ही वास्तव में हमारे लिये उपयुक्त था; जो पवित्र, निर्दोष, शुद्ध, पापियों से अलग, और स्वर्ग से भी ऊँचा हो किया हुआ हो;


## Hebrews 7:27 (id: 1258007027)

27जिसे महायाजकों के समान प्रतिदिन पहले अपने पापों के निमित्त, {और} फिर लोगों के पापों {के निमित्त} बलिदान चढ़ाने की आवश्यकता नहीं, क्योंकि उसने अपने आप को बलिदान चढ़ाकर एक ही बार में इसे निपटा दिया है और फिर कभी नहीं चढ़ाया।


## Hebrews 7:28 (id: 1258007028)

28क्योंकि व्यवस्था तो निर्बल मनुष्यों को महायाजकों {के रूप में} नियुक्त करती है, परन्तु उस खाई हुई शपथ का वचन, जो व्यवस्था के बाद {आया}, उस पुत्र को नियुक्त करता है जो सदा के लिये सिद्ध किया गया है।


## Hebrews 8:1 (id: 1258008001)

1अब जो बातें कही जा रही हैं उनका मुख्य विषय {यह है} कि: हमारे पास ऐसा महायाजक है जो स्वर्ग पर महामहिमन् के सिंहासन की दाहिनी ओर बैठा है,


## Hebrews 8:2 (id: 1258008002)

2जो कि पवित्र {स्थान} और सच्चे तम्बू का एक सेवक है जिसे मनुष्य ने नहीं, परन्तु प्रभु ने खड़ा किया था।


## Hebrews 8:3 (id: 1258008003)

3क्योंकि प्रत्येक महायाजक को भेंट और बलिदान चढ़ाने के लिये नियुक्त किया जाता है, जिसके कारण {यह} भी आवश्यक है कि इसके पास कुछ ऐसा हो जिसे वह चढ़ा सके।


## Hebrews 8:4 (id: 1258008004)

4अब यदि वास्तव में वह पृथ्वी पर होता, तो वह कभी याजक न होता, {चूँकि} यहाँ व्यवस्था के अनुसार भेंट चढ़ाने वाले लोग मौजूद हैं;


## Hebrews 8:5 (id: 1258008005)

5जो एक प्रतिरूप की और स्वर्गीय बातों के प्रततिबिम्ब की सेवा करते हैं, जैसे तम्बू को पूरा करने के बारे में मूसा को चेतावनी दी गई थी, क्योंकि वह कहता है, “देख कि तू सब कुछ उस प्रकार से बनाए जो तुझे पहाड़ पर दिखाया गया था।”


## Hebrews 8:6 (id: 1258008006)

6परन्तु अब उसे और अधिक बेहतर सेवकाई मिली है, जैसे कि वह उस उत्तम वाचा का मध्यस्थ भी है, जो उत्तम प्रतिज्ञाओं के सहारे बाँधी गई है।


## Hebrews 8:7 (id: 1258008007)

7क्योंकि यदि पहली {वाचा} दोषरहित होती, तो दूसरी {के लिये} कोई जगह न होती।


## Hebrews 8:8 (id: 1258008008)

8क्योंकि उनमें दोष मिलने पर, वह कहता है, “देखो, प्रभु कहता है कि वे दिन आ रहे हैं, {जब} मैं इस्राएल के घराने के साथ और यहूदा के घराने के साथ एक नयी वाचा को पूरा करूँगा;


## Hebrews 8:9 (id: 1258008009)

9जो उस वाचा के अनुसार न होगी, जो मैंने उनके पूर्वजों के साथ उस दिन बाँधी थी {जब} मैंने उन्हें मिस्र देश से बाहर निकालने के लिये उनके हाथ को पकड़ा था, क्योंकि वे मेरी वाचा में बने नहीं रहे, और मैंने उनके बारे में चिन्ता नहीं की, प्रभु यही कहता है।


## Hebrews 8:10 (id: 1258008010)

10क्योंकि यह {वही} वाचा है जो मैं उन दिनों के बाद इस्राएल के घराने के साथ बाँधूँगा, प्रभु कहता है, और मैं उनके मनों में अपनी व्यवस्था को डालूँगा, और उसे उनके हृदयों पर लिखूँगा, और मैं उनके लिये परमेश्वर सा ठहरूँगा, और वे मेरे लिये प्रजा स्वरूप ठहरेंगे।


## Hebrews 8:11 (id: 1258008011)

11और वे निश्चय ही अपने हर एक साथी नागरिक को, और हर एक अपने भाई को यह कहते हुए नहीं शिक्षा नहीं देगा कि, ‘प्रभु को जानो,’ क्योंकि उनमें सबसे छोटे से लेकर सबसे बड़े तक वे मुझे पूर्णरूप से जान लेंगे।


## Hebrews 8:12 (id: 1258008012)

12क्योंकि मैं उनके अधर्म के प्रति दयावन्त होऊँगा, और निश्चय ही मैं उनके पापों को फिर स्मरण न रखूँगा।”


## Hebrews 8:13 (id: 1258008013)

13“नया” कहने के द्वारा, उसने पहली वाली को पुराना ठहराया, और {जो वस्तु} पुरानी और जीर्ण हो जाती {है} वह मिटने पर होती है।


## Hebrews 9:1 (id: 1258009001)

1अब पहली {वाचा} में भी आराधना और पार्थिव पवित्र {स्थान} के नियम थे,


## Hebrews 9:2 (id: 1258009002)

2क्योंकि एक तम्बू अर्थात् जो पहला वाला तम्बू तैयार किया गया था, उसमें दीवट और मेज दोनों {थे}, और रोटियों का चढ़ावा भी था, जो ‘पवित्र’ कहलाता है,


## Hebrews 9:3 (id: 1258009003)

3और दूसरे परदे के पीछे वह तम्बू {था} जो ‘परमपवित्र’ कहलाता है,


## Hebrews 9:4 (id: 1258009004)

4जिसमें सोने की धूप की वेदी और वाचा का सन्दूक था, जो चारों ओर से पूरी तरह सोने से मढ़ा हुआ था, जिसमें मन्ना से भरा हुआ सोने का मर्तबान, और हारून की छड़ी जिसमें फूल\-फल लगे हुए थे, और वाचा की पटियाएँ {थीं},


## Hebrews 9:5 (id: 1258009005)

5और उसके ऊपर, प्रायश्चित्त के ढकने पर छाया करने वाले तेजोमय करूब थे, जिन वस्तुओं के {प्रत्येक} भाग के विषय में अभी बोलने का {समय} नहीं है।


## Hebrews 9:6 (id: 1258009006)

6और {जब} ये वस्तुएँ इस प्रकार तैयार की गईं, तो याजक सदा अपनी सेवा के काम करने के लिये तम्बू में पहले प्रवेश करते थे;


## Hebrews 9:7 (id: 1258009007)

7परन्तु दूसरे {तम्बू} में, केवल महायाजक ही वर्ष {में} एक बार {प्रवेश करता है}, {और} उस लहू के बिना नहीं जाता जिसे वह अपने और लोगों के अनजाने पापों के लिये चढ़ाता है।


## Hebrews 9:8 (id: 1258009008)

8और पवित्र आत्मा भी इसी {बात को} स्पष्ट करता है, कि पवित्र {स्थानों} का मार्ग अब तक प्रकट नहीं हुआ {है}, और पहला तम्बू अब तक खड़ा हुआ है,


## Hebrews 9:9 (id: 1258009009)

9जो इस वर्तमान समय के लिये एक दृष्टान्त {है}, जिसके अनुसार भेंट और बलिदान दोनों ही चढ़ाए जा रहे हैं, और विवेक के अनुसार आराधना करने वाले को सिद्ध करने में सक्षम नहीं हो रहे हैं,


## Hebrews 9:10 (id: 1258009010)

10और केवल खाने\-पीने की वस्तुओं तथा अलग\-अलग बपतिस्मों, एवं शरीर के नियमों के सम्बन्ध में हैं, और नये आदेश के समय तक के लिये नियुक्त किए गए हैं।


## Hebrews 9:11 (id: 1258009011)

11परन्तु मसीह, उन आने वाली अच्छी\-अच्छी वस्तुओं के महायाजक के रूप में आया जो अस्तित्व में आई थीं, और उस महान् एवं अति सिद्ध तम्बू के माध्यम से आया जो मानवीय हाथों का बनाया हुआ नहीं था, अर्थात् इस सृष्टि का नहीं था;


## Hebrews 9:12 (id: 1258009012)

12और उसने बकरों एवं बछड़ों के लहू के द्वारा नहीं, परन्तु अपने ही लहू के द्वारा पवित्र {स्थानों} में एक ही बार प्रवेश किया, और फिर कभी प्रवेश नहीं किया, और स्वयं ही अनन्त छुटकारा प्राप्त किया।


## Hebrews 9:13 (id: 1258009013)

13क्योंकि जो लोग अपवित्र हो गए हैं यदि उन पर बकरों और बैलों का लहू, और बछिया की राख का छिड़का जाना उनके शरीर के शुद्धता के लिये {उन्हें} पवित्र करता है,


## Hebrews 9:14 (id: 1258009014)

14तो मसीह, जो अनन्त आत्मा के द्वारा अपने आपको निर्दोष करके परमेश्वर के सामने अर्पित करता है, उसका लहू जीवित परमेश्वर की सेवा करने के लिये तुम्हारे विवेक को मरे हुए कामों से और भी अधिक पवित्र क्यों न करेगा!


## Hebrews 9:15 (id: 1258009015)

15और इसी कारण से, वह एक नयी वाचा का मध्यस्थ है, ताकि, पहली वाचा से {सम्बन्धित} अपराधों से छुटकारा पाने के लिये मृत्यु होने पर, बुलाए गए लोग अनन्त विरासत की प्रतिज्ञा प्राप्त कर सकें।


## Hebrews 9:16 (id: 1258009016)

16क्योंकि {जहाँ} वाचा होती {है}, {वहाँ} {उस} वाचा को प्रमाणित करने के लिये उसे बाँधने वाले की मृत्यु होना आवश्यक होता {है}।


## Hebrews 9:17 (id: 1258009017)

17क्योंकि एक वाचा मरे हुए के आधार पर पक्की होती {है}, क्योंकि {उस} वाचा को बाँधने वाले के जीवित रहने पर वह कभी पक्की नहीं होती।


## Hebrews 9:18 (id: 1258009018)

18इसलिये पहली {वाचा} भी बिना लहू के नहीं बाँधी गई थी।


## Hebrews 9:19 (id: 1258009019)

19क्योंकि हर एक आज्ञा जो मूसा के द्वारा व्यवस्था के अनुसार सब लोगों को दी थी, उसने पानी और लाल ऊन और जूफा के साथ, बछड़ों और बकरों का लहू लेकर, उस पुस्तक पर और सब लोगों पर छिड़क दिया,


## Hebrews 9:20 (id: 1258009020)

20और कहा, “यह उस वाचा का लहू {है} जिसकी आज्ञा परमेश्वर ने तुम्हारे लिये दी है।”


## Hebrews 9:21 (id: 1258009021)

21और इसी रीति से, उसने तम्बू और सेवा के सारे पात्रों पर भी लहू छिड़का।


## Hebrews 9:22 (id: 1258009022)

22और व्यवस्था के अनुसार, लगभग सब वस्तुएँ लहू से शुद्ध की जाती हैं, और लहू बहाए बिना क्षमा नहीं होती।


## Hebrews 9:23 (id: 1258009023)

23इसलिये एक तरफ तो {यह} आवश्यक {है} {कि} स्वर्ग में की वस्तुओं के प्रतिरूप इनके द्वारा शुद्ध किए जाएँ, परन्तु दूसरी तरफ, स्वर्गीय वस्तुएँ आप ही, इनसे उत्तम बलिदानों के द्वारा शुद्ध की जातीं,


## Hebrews 9:24 (id: 1258009024)

24क्योंकि मसीह ने हाथ से बनाए गए पवित्र {स्थानों} में प्रवेश नहीं किया \- जो असली वालों की नकलें थीं \- परन्तु स्वर्ग में ही प्रवेश किया, कि हमारी ओर से अब परमेश्वर के सामने दिखाई पड़े,


## Hebrews 9:25 (id: 1258009025)

25और अपने आप को कई बार चढ़ाने के लिये नहीं, जैसे महायाजक हर वर्ष पवित्र {स्थानों} में उस लहू के साथ प्रवेश करता है {जो} उसका नहीं {है};


## Hebrews 9:26 (id: 1258009026)

26चूँकि इस संसार की नींव पड़ने के समय से उसके लिये अनेक बार दुःख उठाना आवश्यक था। परन्तु अब युग के अन्त में वह एक बार स्वयं के बलिदान के माध्यम से पाप को मिटाने के लिये प्रकट हुआ है।


## Hebrews 9:27 (id: 1258009027)

27और जैसे मनुष्यों के लिये एक बार मरना, और उसके बाद, न्याय का होना नियुक्त किया गया है,


## Hebrews 9:28 (id: 1258009028)

28वैसे ही, मसीह भी, जो बहुत {लोगों} के पापों को उठा लेने के लिये एक बार बलिदान हुआ, पाप से अलग होकर, उन लोगों के उद्धार लिये दूसरी बार प्रकट होगा, जो उत्सुक होकर उस {की} प्रतीक्षा कर रहे हैं।


## Hebrews 10:1 (id: 1258010001)

1क्योंकि व्यवस्था, जो आने वाली अच्छी वस्तुओं का प्रतिबिम्ब है \- न कि उन वस्तुओं की असली स्वरूप है \- उन लोगों को कभी सिद्ध नहीं कर सकती जो उन्हीं बलिदानों के साथ आ रहे हैं जिन्हें वे लगातार हर वर्ष लाते हैं।


## Hebrews 10:2 (id: 1258010002)

2नहीं तो, क्या उनका चढ़ावा बन्द न हो जाता, क्योंकि सेवा करने वालों को एक बार शुद्ध हो जाने के बाद पापों की समझ न रहती?


## Hebrews 10:3 (id: 1258010003)

3परन्तु उन {बलिदानों} से प्रति वर्ष पापों का स्मरण होता {है}।


## Hebrews 10:4 (id: 1258010004)

4क्योंकि {यह} अनहोना {है कि} बैलों और बकरों का लहू पापों को दूर करे।


## Hebrews 10:5 (id: 1258010005)

5इसलिये, इस जगत में प्रवेश करके, वह कहता है, “तूने बलिदान और भेंट की इच्छा न की, परन्तु तूने मेरे लिये एक देह तैयार की;


## Hebrews 10:6 (id: 1258010006)

6सम्पूर्ण होम {बलियों में} और पाप {बलियों} के विषय में तू {उनसे} प्रसन्न न हुआ।”


## Hebrews 10:7 (id: 1258010007)

7तब मैंने कहा, “हे परमेश्वर, देख, {जैसा} पवित्रशास्त्र के एक खण्ड में मेरे विषय में लिखा है, मैं तेरी इच्छा पूरी करने के लिये आ गया हूँ।”


## Hebrews 10:8 (id: 1258010008)

8{जब} वह ऊपर कहता है कि, “बलिदानों और भेंटों तथा सम्पूर्ण होमबलियों एवं पापबलियों की तूने इच्छा न की, और न ही तू {उनसे} प्रसन्न हुआ” (जो वस्तुएँ व्यवस्था के अनुसार चढ़ाई जाती हैं),


## Hebrews 10:9 (id: 1258010009)

9तब उसने कहा था कि, “देख, मैं तेरी इच्छा पूरी करने के लिये आ गया हूँ।” तो वह दूसरे को स्थापित करने के लिये पहले को हटा देता है।


## Hebrews 10:10 (id: 1258010010)

10उसी इच्छा के द्वारा हम यीशु मसीह की देह के एक ही बार चढ़ाए जाने के माध्यम से पवित्र किए गए, और फिर कभी नहीं किए गए।


## Hebrews 10:11 (id: 1258010011)

11और सचमुच, हर एक याजक प्रतिदिन खड़ा होकर सेवा करता है और बार\-बार एक ही तरह के बलिदान चढ़ाता है जो पापों को कभी भी दूर नहीं कर सकते।


## Hebrews 10:12 (id: 1258010012)

12परन्तु वह, पापों के बदले सर्वदा के लिये एक ही बलिदान चढ़ाकर परमेश्‍वर की दाहिनी ओर बैठ गया,


## Hebrews 10:13 (id: 1258010013)

13तब से लेकर वह उस समय की प्रतीक्षा कर रहा है, जब उसके शत्रु उसके पाँवों {की} चौकी बन जाएँगे।


## Hebrews 10:14 (id: 1258010014)

14क्योंकि उसने उनको जो पवित्र किए जाते हैं, एक ही चढ़ावे के द्वारा सर्वदा के लिये सिद्ध कर दिया है।


## Hebrews 10:15 (id: 1258010015)

15और पवित्र आत्मा भी यह कह कर हमारी गवाही देता है कि,


## Hebrews 10:16 (id: 1258010016)

16“प्रभु कहता है कि यह वही वाचा {है}, जिसे मैं उन दिनों के बाद उनसे बाँधूँगा, और उनके मनों में अपनी व्यवस्था को डालूँगा, और मैं उसे उनके हृदयों पर लिखूँगा।”


## Hebrews 10:17 (id: 1258010017)

17और {फिर}, “मैं निश्चय ही अब उनके पापों को और उनके अधर्म के कामों को स्मरण न करूँगा।”


## Hebrews 10:18 (id: 1258010018)

18अब {जब} इन बातों {की} क्षमा हो गई है, तो {वहाँ} पाप के लिये फिर कोई बलिदान नहीं रहा।


## Hebrews 10:19 (id: 1258010019)

19इसलिये, हे भाइयों, यीशु के लहू के द्वारा पवित्र {स्थानों} में प्रवेश करने का भरोसा रखो,


## Hebrews 10:20 (id: 1258010020)

20जिसने परदे, अर्थात् अपने शरीर के द्वारा हमारे लिये एक नया और जीवित मार्ग खोल दिया है,


## Hebrews 10:21 (id: 1258010021)

21और परमेश्वर के घराने पर एक महान् याजक ठहरा है,


## Hebrews 10:22 (id: 1258010022)

22तो आओ हम विश्वास के पूर्ण आश्वासन के साथ सच्चे मन से, अपने हृदयों पर छिड़काव करके दुष्ट विवेक को दूर करें, और हमारे शरीर को शुद्ध जल से धुलवाकर, उसके समीप जाएँ।


## Hebrews 10:23 (id: 1258010023)

23आओ हम बिना डगमगाए अपनी आशा के अंगीकार को दृढ़ता से थामे रहें, क्योंकि जिसने प्रतिज्ञा की है वह विश्वासयोग्य {है}।


## Hebrews 10:24 (id: 1258010024)

24और प्रेम एवं भले कामों को बढ़ावा देने के लिये हम एक दूसरे का ध्यान रखें,


## Hebrews 10:25 (id: 1258010025)

25और एक साथ मिलना न छोड़ें, जैसे कुछ {लोगों} की यह आदत {है}, बल्कि {एक दूसरे को} समझाते रहें, और ज्यों\-ज्यों तुम उस दिन को निकट आते देखो, त्यों\-त्यों ऐसा और भी अधिक किया करो।


## Hebrews 10:26 (id: 1258010026)

26क्योंकि सत्य की पूरी पहचान प्राप्त करने के बाद भी यदि हम जान बूझकर पाप करते रहें, तो पापों के लिये फिर कोई बलिदान बाकी नहीं रहा,


## Hebrews 10:27 (id: 1258010027)

27परन्तु दण्ड की एक निश्चित भयानक आस, और जलन की आग बाकी रही {जो} विरोधियों को भस्म कर देगी।


## Hebrews 10:28 (id: 1258010028)

28जो कोई मूसा की व्यवस्था को अस्वीकार करता है, वह दो या तीन गवाहों {की गवाही} पर बिना दया के मर जाता है।


## Hebrews 10:29 (id: 1258010029)

29तुम क्या सोचते हो कि वह व्यक्ति कितने और भी भारी दण्ड के योग्य ठहरेगा जिसने परमेश्वर के पुत्र को पैरों से रौंदा और वाचा के लहू को \- जिसके द्वारा वह पवित्र किया गया था \- अपवित्र माना और अनुग्रह की आत्मा का अपमान किया!


## Hebrews 10:30 (id: 1258010030)

30क्योंकि हम उसे जानते हैं जो कहता है कि, “पलटा लेना मेरा काम {है}; मैं ही बदला दूँगा।” और फिर यह कहता है कि, “प्रभु अपने लोगों का न्याय करेगा।”


## Hebrews 10:31 (id: 1258010031)

31जीवित परमेश्वर के हाथों में पड़ना भयानक बात {है}!


## Hebrews 10:32 (id: 1258010032)

32परन्तु उन पहले के दिनों को स्मरण करो, जिनमें तुमने ज्योति पाकर, कष्टों के बड़े संघर्ष को सह लिया,


## Hebrews 10:33 (id: 1258010033)

33{कभी\-कभी} तो सचमुच तुम निन्दा और कष्ट सहते हुए सार्वजनिक रूप से तमाशा बने, परन्तु दूसरे {समयों में} तुम उन लोगों के सहभागी बन गए जिनके साथ इस रीति से बर्ताव किया जाता था।


## Hebrews 10:34 (id: 1258010034)

34क्योंकि तुमने भी उन बन्दियों के प्रति सहानुभूति दिखाई, और अपनी सम्पत्ति के छीने जाने का आनन्द से स्वागत किया, यह जानते हुए कि तुम्हारे पास एक उत्तम और स्थायी सम्पत्ति है।


## Hebrews 10:35 (id: 1258010035)

35इसलिये तुम अपना भरोसा मत खोना, क्योंकि उसका प्रतिफल बड़ा है।


## Hebrews 10:36 (id: 1258010036)

36क्योंकि तुम्हें धीरज की आवश्यकता इसलिये है ताकि, परमेश्वर की इच्छा पूरी करके, तुम प्रतिज्ञा को प्राप्त कर सको।


## Hebrews 10:37 (id: 1258010037)

37“क्योंकि अब थोड़े ही {समय में}, जो आने वाला है वह आएगा और विलम्ब न करेगा।


## Hebrews 10:38 (id: 1258010038)

38परन्तु मेरा धर्मी जन विश्वास से जीवित रहेगा, और यदि वह पीछे हट जाए, तो मेरा प्राण उससे प्रसन्न नहीं होगा।”


## Hebrews 10:39 (id: 1258010039)

39परन्तु हम नाश होने के लिये आप ही पीछे हटने वाले नहीं, परन्तु प्राण की रक्षा के लिये विश्वास करने वाले हैं।


## Hebrews 11:1 (id: 1258011001)

1अब विश्वास उन वस्तुओं का आश्वासन है {जिनकी} आशा की गई है, और उन वस्तुओं का प्रमाण है जो दिखाई नहीं देतीं।


## Hebrews 11:2 (id: 1258011002)

2क्योंकि इसी के द्वारा पूर्वजों की प्रशंसा हुई है।


## Hebrews 11:3 (id: 1258011003)

3विश्वास के द्वारा ही हम समझ पाते हैं कि परमेश्वर के वचन के द्वारा युगों को तैयार किया गया है \- ताकि {जो} कुछ देखा गया है वह दिखाई पड़ने वाली वस्तुओं से न बना हो।


## Hebrews 11:4 (id: 1258011004)

4विश्वास के द्वारा ही हाबिल ने परमेश्वर को कैन से उत्तम बलिदान चढ़ाया, जिसके माध्यम से उसके धर्मी होने की गवाही दी गई, और उसकी भेंटों के कारण ही परमेश्वर ने गवाही दी थी, और {विश्वास} के माध्यम से ही, वह मर कर भी, अब तक बातें करता है।


## Hebrews 11:5 (id: 1258011005)

5विश्वास के द्वारा ही हनोक को उठा लिया गया था, ताकि वह मृत्यु को न देखे, और “उसका पता इसलिये नहीं मिला, क्योंकि परमेश्वर ने उसे उठा लिया था।” क्योंकि उसके उठा लिये जाने से पहले यह बताया गया था कि उसने परमेश्‍वर को बहुत प्रसन्न किया है।


## Hebrews 11:6 (id: 1258011006)

6अब विश्वास के बिना तो प्रसन्न होना असम्भव {है}, क्योंकि परमेश्वर के पास आने वाले व्यक्ति के लिये यह विश्वास करना आवश्यक है कि वह मौजूद है और अपने खोजने वालों को प्रतिफल देता है।


## Hebrews 11:7 (id: 1258011007)

7विश्वास के द्वारा ही नूह ने, उन वस्तुओं के विषय में जो उस समय तक देखी नहीं गई थीं चेतावनी पाकर, श्रद्धापूर्वक अपने घराने के उद्धार के लिये एक जहाज़ बनाया, जिसके माध्यम से उसने संसार को दोषी ठहराया, और उस धार्मिकता का वारिस हुआ, {जो} विश्वास के अनुसार मिलती {है}।


## Hebrews 11:8 (id: 1258011008)

8विश्वास के द्वारा ही, अब्राहम, बुलाए जाने पर, आज्ञा मानकर उस स्थान को निकल गया जो उसे विरासत में मिलने वाला था, और इस बात को पूर्णरूप से जाने बिना कि वह कहाँ जा रहा है, वह निकल गया।


## Hebrews 11:9 (id: 1258011009)

9विश्वास के द्वारा ही वह प्रतिज्ञा के देश में परदेशी के समान रहा, और इसहाक एवं याकूब के साथ, जो उसी प्रतिज्ञा के संगी वारिस थे, तम्बुओं में रहा,


## Hebrews 11:10 (id: 1258011010)

10क्योंकि वह उस नींव वाले नगर की बाट जोह रहा था, जिसका रचनेवाला और बनानेवाला परमेश्वर ही {है}।


## Hebrews 11:11 (id: 1258011011)

11विश्वास के द्वारा ही, पूरी आयु के बाद भी सारा ने स्वयं अपने वंश का गर्भाधान करने की योग्यता प्राप्त की, चूँकि उसने प्रतिज्ञा करने वाले को विश्वासयोग्य जाना था।


## Hebrews 11:12 (id: 1258011012)

12इसलिये, एक ही {मनुष्य} से \- जो मरा हुआ सा था \- ये {बालक} उत्पन्न हुए, जो बड़ी संख्या में आकाश के तारागण के समान और समुद्र के किनारे की बालू के समान असंख्य थे।


## Hebrews 11:13 (id: 1258011013)

13ये सब अपने विश्वास के अनुसार प्रतिज्ञाओं को दूर ही से देखकर और नमस्कार करके, और यह मानकर कि हम पृथ्वी पर अजनबी और परदेशी हैं, उन्हें प्राप्त किए बिना ही मर गए।


## Hebrews 11:14 (id: 1258011014)

14क्योंकि ऐसी बातें बोलने वाले लोग इस बात को प्रकट करते हैं, कि वे स्वदेश की खोज में हैं।


## Hebrews 11:15 (id: 1258011015)

15और यदि वे सचमुच उस {देश} की सुधि लेते, जिससे वे निकले थे, तो उन्हें लौट जाने का अवसर मिलता।


## Hebrews 11:16 (id: 1258011016)

16परन्तु अब वे एक उत्तम अर्थात् स्वर्गीय {देश} की ओर पहुँच रहे हैं। इसलिये, उनका परमेश्वर कहलाने में परमेश्वर उनसे नहीं लजाता, क्योंकि उसने उनके लिये एक नगर तैयार किया है।


## Hebrews 11:17 (id: 1258011017)

17विश्वास के द्वारा ही अब्राहम ने, परखे जाने पर इसहाक को बलिदान चढ़ा दिया; यहाँ तक कि उसी को जिसने उससे एकलौते {पुत्र} के निमित्त की गई प्रतिज्ञाओं का स्वागत किया था,


## Hebrews 11:18 (id: 1258011018)

18जिससे यह कहा गया था कि, “इसहाक के माध्यम से तेरे वंश का नाम चलेगा,”


## Hebrews 11:19 (id: 1258011019)

19और इस बात को समझकर कि परमेश्‍वर मरे हुओं में से जिलाने में भी सक्षम है, और एक दृष्टांत के जैसे, उसने उसे वहाँ से वापस प्राप्त किया।


## Hebrews 11:20 (id: 1258011020)

20विश्वास ही के द्वारा, आने वाली बातों के विषय में, इसहाक ने याकूब और एसाव को आशीष दी।


## Hebrews 11:21 (id: 1258011021)

21विश्वास के द्वारा ही याकूब ने, मरते {समय} यूसुफ के पुत्रों में से एक\-एक को आशीष दी, और अपनी लाठी के सिरे पर सहारा लेकर दण्डवत् किया।


## Hebrews 11:22 (id: 1258011022)

22विश्वास के द्वारा ही यूसुफ ने, मरने पर पहुँचकर, इस्राएल की सन्तानों के निकल जाने का वर्णन किया और अपनी हड्डियों के विषय में {उनको} आज्ञा दी।


## Hebrews 11:23 (id: 1258011023)

23विश्वास के द्वारा ही मूसा को, उसके उत्पन्न होने पर तीन महीने तक उसके माता\-पिता के द्वारा छिपाकर रखा गया, क्योंकि उन्होंने देखा कि बालक सुन्दर {है}, और वे राजा की आज्ञा से नहीं डरे।


## Hebrews 11:24 (id: 1258011024)

24विश्वास के द्वारा ही मूसा ने, सयाना होकर फिरौन की बेटी का पुत्र कहलाने से इन्कार कर दिया।


## Hebrews 11:25 (id: 1258011025)

25बल्कि, उसने पाप का अस्थायी आनन्द लेने की तुलना में परमेश्वर के लोगों के साथ मिलकर बुराई सहने का चुनाव किया।


## Hebrews 11:26 (id: 1258011026)

26उसने मिस्र के धन {की तुलना में} मसीह के कारण निन्दित होने को बड़ा धन समझा, क्योंकि वह अपने प्रतिफल की ओर देख रहा था।


## Hebrews 11:27 (id: 1258011027)

27विश्वास के द्वारा ही उसने मिस्र को छोड़ दिया, और राजा के क्रोध से न डरा, और उसने इसे ऐसे सह लिया कि मानो वह अनदेखे को देख रहा हो।


## Hebrews 11:28 (id: 1258011028)

28विश्वास के द्वारा ही उसने फसह का पर्व और लहू छिड़के जाने की विधि को माना, ताकि पहिलौठों {को} नाश करने वाला उन्हें न छूए।


## Hebrews 11:29 (id: 1258011029)

29विश्वास के द्वारा ही वे उस लाल समुद्र को मानो सूखी भूमि के जैसे पार कर गए, जिसने मिस्रियों के प्रयत्न करने पर उन्हें निगल लिया।


## Hebrews 11:30 (id: 1258011030)

30विश्वास के द्वारा ही यरीहो की शहरपनाह सात दिनों तक उसका चक्कर लगाने के कारण गिर पड़ी।


## Hebrews 11:31 (id: 1258011031)

31विश्वास के द्वारा ही राहाब वेश्या मेल के साथ भेदियों का स्वागत करने के कारण अनाज्ञाकारिता करने वाले लोगों समेत नष्ट नहीं हुई थी।


## Hebrews 11:32 (id: 1258011032)

32अब मैं और क्या कहूँ? क्योंकि गिदोन, बाराक, शिमशोन, यिफतह, दाऊद, और शमूएल के साथ\-साथ भविष्यद्वक्ताओं के विषय में भी पूरी रीति से विचार करते हुए मुझे समय नहीं मिलेगा,


## Hebrews 11:33 (id: 1258011033)

33जिन्होंने विश्वास के माध्यम से राज्यों को जीत लिया, धार्मिकता के काम किए, प्रतिज्ञाएँ प्राप्त कीं, सिंहों के मुँह बन्द किए,


## Hebrews 11:34 (id: 1258011034)

34आग की शक्ति को बुझा दिया, तलवार के मुँह से बच निकले, निर्बलता में सशक्त हुए, युद्ध में प्रबल हुए, {और} विदेशी सेनाओं को परास्त कर दिया।


## Hebrews 11:35 (id: 1258011035)

35स्त्रियों ने पुनरुत्थान के द्वारा अपने मृतकों को वापस पा लिया, परन्तु दूसरों को उनकी रिहाई को स्वीकार न करते हुए यातना दी गई, ताकि वे उत्तम पुनरुत्थान प्राप्त करें;


## Hebrews 11:36 (id: 1258011036)

36और कितनों को ठट्ठों में उड़ाए जाने, और कोड़े मारने, और यहाँ तक कि जंजीरों का तथा कैद का दण्ड मिला।


## Hebrews 11:37 (id: 1258011037)

37उन पर पथराव किया गया, उन्हें आरे से दो टुकड़ों में काटा गया, उन पर मुकदमा चलाया गया, उन्हें तलवार से मार डाला गया, वे भेड़ों {और} बकरियों की खालें ओढ़कर, बेसहारा, उत्पीड़ित, दुराचार झेलते हुए इधर\-उधर मारे\-मारे फिरे;


## Hebrews 11:38 (id: 1258011038)

38(यह संसार उन {लोगों} के योग्य न था) और वे जंगलों और पहाड़ों और गुफाओं और पृथ्वी की दरारों में भटकते फिरे।


## Hebrews 11:39 (id: 1258011039)

39और इन सब {लोगों} ने, जिनके विश्वास के कारण उनकी बड़ाई हुई थी, उस प्रतिज्ञा को प्राप्त नहीं किया,


## Hebrews 11:40 (id: 1258011040)

40क्योंकि परमेश्‍वर ने हमारे लिये और भी उत्तम कुछ ठहराया है, ताकि हमारे बिना, वे सिद्ध न होने पाएँ।


## Hebrews 12:1 (id: 1258012001)

1इसी कारण से, जब गवाहों का ऐसा बड़ा बादल हमें चारों ओर से घेरे हुए है, तो हम भी, सब प्रकार के बोझ और आसानी से उलझाने वाले पाप को दूर करके, जो दौड़ हमारे सामने रखी गई है, उसमें धीरज से दौड़ें,


## Hebrews 12:2 (id: 1258012002)

2और विश्वास के कर्ता और सिद्ध करने वाले यीशु की ओर दृष्टि करके, जिसने उस आनन्द के लिये जो उसके सामने रखा गया था, {उसकी} लज्जा की परवाह किए बिना, क्रूस को सहन किया, और परमेश्वर के सिंहासन की दाहिनी ओर बैठ गया।


## Hebrews 12:3 (id: 1258012003)

3इसलिये उस पर ध्यान करो, जिसने पापियों का ऐसा विरोध सहा, ताकि तुम अपने मन में थककर हार न मान लो।


## Hebrews 12:4 (id: 1258012004)

4तुमने अब तक पाप के विरुद्ध संघर्ष करते हुए, लहू बहने तक विरोध नहीं किया है,


## Hebrews 12:5 (id: 1258012005)

5और तुम उस उपदेश को पूरी तरह से भूल गए हो जो तुम्हें पुत्रों के रूप में शिक्षा देता है कि “हे मेरे पुत्र, प्रभु की ताड़ना को तुच्छ न समझ, और {जब} उसके द्वारा तुझे डाँट पड़े तो हियाव न छोड़;


## Hebrews 12:6 (id: 1258012006)

6क्योंकि प्रभु जिससे प्रेम रखता है, उसको वह ताड़ना भी देता है, और वह उस हर उस पुत्र को कोड़े मारता है जिसका वह स्वागत करता है।”


## Hebrews 12:7 (id: 1258012007)

7ताड़ना को सह लो; परमेश्वर तुमसे पुत्रों के समान बर्ताव कर रहा है। क्योंकि {ऐसा} कौन पुत्र है जिसका पिता उसकी ताड़ना नहीं करता?


## Hebrews 12:8 (id: 1258012008)

8परन्तु यदि तुम उस ताड़ना से रहित हो, जिसमें सब {मनुष्य} सहभागी हुए हैं, तो तुम व्यभिचार की सन्तान हो, और उसके पुत्रों में से नहीं हो।


## Hebrews 12:9 (id: 1258012009)

9इसके अलावा, एक तरफ तो हमारे शारीरिक पिताओं ने हमारी ताड़ना की और हमने {उनका} आदर किया; तो दूसरी तरफ, क्या हम आत्माओं के पिता के और भी अधिक अधीन न रहें और जीवित रहें?


## Hebrews 12:10 (id: 1258012010)

10क्योंकि वास्तव में, वे {हमें} कुछ दिन तक उसी के अनुसार ताड़ना देते रहे {जो} उन्हें {अच्छा} लगता था, परन्तु वह तो ऐसा {हमारे} लाभ के लिये करता है, ताकि हम उसकी पवित्रता में भागीदार हो जाएँ।


## Hebrews 12:11 (id: 1258012011)

11अब इस समय तो हर एक ताड़ना आनन्द नहीं, परन्तु दुःख ही प्रतीत होती है, परन्तु बाद में यह उनके लिये धार्मिकता का शान्तिदायक फल उत्पन्न करती है जो इसके द्वारा प्रशिक्षित हुए हैं।


## Hebrews 12:12 (id: 1258012012)

12इसलिये उन ढीले हाथों को और निर्बल घुटनों को सीधा करो जिनमें लकवा मार गया है,


## Hebrews 12:13 (id: 1258012013)

13और अपने पाँवों के लिये सीधे मार्ग बनाओ, कि लंगड़ा भटक न जाए, बल्कि भला\-चंगा हो जाए।


## Hebrews 12:14 (id: 1258012014)

14सब {मनुष्यों} के साथ मेल मिलाप रखो, और उस पवित्रता की खोज करो, जिसके बिना कोई प्रभु को न देखेगा,


## Hebrews 12:15 (id: 1258012015)

15और ध्यानपूर्वक देखो कि कोई व्यक्ति परमेश्‍वर के अनुग्रह से वंचित न रह जाए, और कोई कड़वाहट की जड़ बढ़कर उपद्रव न करे, और इसके द्वारा बहुत से लोग अशुद्ध हो जाएँ,


## Hebrews 12:16 (id: 1258012016)

16और कोई जन व्यभिचारी या एसाव के समान अधर्मी न हो, जिसने एक बार के भोजन के बदले में अपना पहिलौठे का अधिकार बेच दिया।


## Hebrews 12:17 (id: 1258012017)

17क्योंकि तुम जानते हो कि इसके बाद भी, जब वह आशीष पाना चाहता था, तब उसे इसलिये अस्वीकार कर दिया गया, क्योंकि उसे मन फिराने का कोई अवसर न मिला, भले ही उसने आँसू बहा\-बहाकर उसकी खोज की।


## Hebrews 12:18 (id: 1258012018)

18क्योंकि तुम उस वस्तु के पास {जिसे} छुआ जा सकता था, और धधकती आग के पास, और अन्धकार के पास, और काली घटा के पास, और तूफान के पास,


## Hebrews 12:19 (id: 1258012019)

19और तुरही की ध्वनि के पास, और उस वाणी के शब्द के पास नहीं आए, जिसे सुनने वालों ने यह विनती की कि उनमें एक भी शब्द न जोड़ा जाए।


## Hebrews 12:20 (id: 1258012020)

20क्योंकि {जो} आज्ञा दी गई थी वे उसे सहन नहीं कर सके कि “यदि कोई पशु भी पहाड़ को छूए, तो उसे पथराव किया जाए।”


## Hebrews 12:21 (id: 1258012021)

21और जो वस्तु प्रकट हो रही थी वह इतनी भयानक थी कि मूसा ने कहा, “मैं भयभीत हूँ और काँप रहा हूँ।”


## Hebrews 12:22 (id: 1258012022)

22परन्तु तुम सिय्योन पर्वत के पास और जीवित परमेश्वर के नगर के पास, स्वर्गीय यरूशलेम के पास, और असंख्य स्वर्गदूतों के पास, और सभा के पास


## Hebrews 12:23 (id: 1258012023)

23और {जिनके} नाम स्वर्ग में लिखे हुए हैं, उन पहिलौठों की कलीसिया के पास, और सब के न्यायी परमेश्वर के पास, और सिद्ध किए हुए धर्मियों की आत्माओं के पास,


## Hebrews 12:24 (id: 1258012024)

24और नयी वाचा के मध्यस्थ यीशु के पास, और हाबिल से भी उत्तम बातें बोलने वाले छिड़के हुए लहू के पास आए हो।


## Hebrews 12:25 (id: 1258012025)

25देखो कि तुम उस बोलने वाले को अस्वीकार न कर दो। क्योंकि यदि वे पृथ्वी पर {उन्हें} चेतावनी देने वाले को अस्वीकार करके न बच पाए, तो हम भी स्वर्ग पर से चेतावनी देने वाले से मुँह फेरकर बच नहीं पाएँगे,


## Hebrews 12:26 (id: 1258012026)

26जिसके शब्द ने उस समय पृथ्वी को हिला दिया था, परन्तु अब उसने यह कहकर प्रतिज्ञा की है कि, “अब एक बार फिर से मैं आप ही न केवल पृथ्वी को, बल्कि स्वर्ग को भी हिला दूँगा।”


## Hebrews 12:27 (id: 1258012027)

27परन्तु यह {वाक्य}, “अब एक बार फिर से” हिलाई जाने वाली वस्तुओं को हटाने का संकेत देता है, अर्थात्, रची गई {वस्तुओं} को, ताकि जो वस्तुएँ हिलाई नहीं जातीं वे बनी रहें।


## Hebrews 12:28 (id: 1258012028)

28इसलिये, आओ हम उस राज्य को पाकर जो हिलने का नहीं कृतज्ञता प्रकट करें, और आओ हम उसके माध्यम से श्रद्धा एवं भय के साथ परमेश्वर को प्रसन्न करने वाली सेवा करें,


## Hebrews 12:29 (id: 1258012029)

29क्योंकि सचमुच हमारा परमेश्वर भस्म करने वाली आग {है}।


## Hebrews 13:1 (id: 1258013001)

1भाईचारे का प्रेम बना रहे।


## Hebrews 13:2 (id: 1258013002)

2अतिथि\-सत्कार करने की उपेक्षा न करना, क्योंकि इसके माध्यम से, कितनों ने बिना जाने ही स्वर्गदूतों का अतिथि\-सत्कार किया है।


## Hebrews 13:3 (id: 1258013003)

3बन्दियों को इस प्रकार स्मरण रखो, जैसे कि तुम {उनके} साथ बन्धे हुए हो, {और} जिनके साथ दुर्व्यवहार हो रहा है, उन्हें ऐसे स्मरण रखो, जैसे कि वे तुम्हारी ही देह हों।


## Hebrews 13:4 (id: 1258013004)

4विवाह सब के बीच सम्मान की बात {होनी चाहिए}, और विवाह का बिछौना पवित्र होना चाहिए, क्योंकि परमेश्वर व्यभिचारी {लोगों} और परस्त्रीगामियों का न्याय करेगा।


## Hebrews 13:5 (id: 1258013005)

5तुम्हारा स्वभाव जो कुछ तुम्हारे पास है {उस पर} सन्तुष्ट रहते हुए, धन के लोभ से रहित {होना चाहिए}, क्योंकि उसने आप ही कहा है कि, “मैं तुझे कभी न छोड़ूँगा, और न ही मैं कभी तुझे त्यागूँगा,”


## Hebrews 13:6 (id: 1258013006)

6ताकि हम आश्वस्त होकर कहें, “प्रभु मेरा सहायक {है}, और मैं नहीं डरूँगा। कोई मनुष्य मेरा क्या करेगा?”


## Hebrews 13:7 (id: 1258013007)

7अपने अगुवों को स्मरण रखो, जिन्होंने तुम्हें परमेश्वर का वचन सुनाया, और उनके चालचलन के परिणाम पर विचार करके उनके विश्वास का अनुकरण करो।


## Hebrews 13:8 (id: 1258013008)

8यीशु मसीह कल और आज और युगानुयुग एक\-सा {है}।


## Hebrews 13:9 (id: 1258013009)

9नाना प्रकार की और विचित्र शिक्षाओं से भ्रमित न होना। क्योंकि मन {का} अनुग्रह के द्वारा दृढ़ होना भला {है}, न कि उन खान\-पान की वस्तुओं के द्वारा जिनसे काम रखने वालों को {उनसे} कुछ लाभ नहीं होता।


## Hebrews 13:10 (id: 1258013010)

10हमारे पास एक वेदी है जिस पर से तम्बू में सेवा करने वाले लोगों को खाने का अधिकार नहीं है।


## Hebrews 13:11 (id: 1258013011)

11क्योंकि महायाजक के द्वारा उन पशुओं का लहू पाप के निमित्त पवित्र {स्थानों} में तो ले जाया जाता है, {परन्तु} उन {पशुओं} की देह छावनी के बाहर जला दी जाती हैं।


## Hebrews 13:12 (id: 1258013012)

12इसलिये यीशु ने भी फाटक के बाहर दुःख उठाया, ताकि वह लोगों को अपने लहू के माध्यम से पवित्र करे।


## Hebrews 13:13 (id: 1258013013)

13इसलिये आओ हम उसकी निन्दा अपने ऊपर लिये हुए छावनी के बाहर उसके पास चलें।


## Hebrews 13:14 (id: 1258013014)

14क्योंकि यहाँ हमारा कोई स्थिर रहने वाला नगर नहीं है, परन्तु हम एक आने वाले नगर की खोज में हैं।


## Hebrews 13:15 (id: 1258013015)

15तो आओ हम उसके माध्यम से परमेश्वर के लिये स्तुतिरूपी बलिदान, अर्थात् उसके नाम का अंगीकार करने वाले होठों का फल सर्वदा चढ़ाएँ।


## Hebrews 13:16 (id: 1258013016)

16परन्तु आओ हम भलाई करने और बाँटने की उपेक्षा न करें, क्योंकि परमेश्वर ऐसे बलिदानों से प्रसन्न होता है।


## Hebrews 13:17 (id: 1258013017)

17अपने अगुवों का आज्ञापालन करो, और {उनके} अधीन रहो, क्योंकि वे लेखा देने वाले के समान तुम्हारे प्राणों के लिये जागते रहते हैं, ताकि वे इस काम को आनन्द से करें, न कि कराहते हुए, क्योंकि इससे तुम्हें कुछ लाभ न {होगा}।


## Hebrews 13:18 (id: 1258013018)

18हमारे लिये भी प्रार्थना करो, क्योंकि हमें निश्चय हो गया है कि हमारा विवेक शुद्ध है, और हम सब बातों में सम्मानपूर्वक चलना चाहते हैं।


## Hebrews 13:19 (id: 1258013019)

19परन्तु मैं {तुम्हें} ऐसा करने के लिये और भी प्रोत्साहित करता हूँ, ताकि मैं शीघ्र ही तुम्हारे पास फिर आऊँ।


## Hebrews 13:20 (id: 1258013020)

20अब शान्ति का परमेश्वर, जिसने भेड़ों के महान् चरवाहे, हमारे प्रभु यीशु को, अनन्त वाचा के लहू के द्वारा मरे हुओं में से जिलाया,


## Hebrews 13:21 (id: 1258013021)

21वह तुम्हें उसकी इच्छा को पूरा करने के निमित्त हर भले काम के लिये तैयार करे, जो यीशु मसीह के माध्यम से उसे प्रसन्न करते हुए हममें काम करती है, उसी की महिमा युगानुयुग {होती} रहे। आमीन।


## Hebrews 13:22 (id: 1258013022)

22अब हे भाइयों, मैं तुम्हें प्रोत्साहित करता हूँ, कि इस उपदेश की बात को सह लो, क्योंकि मैंने तुम्हें केवल थोड़े ही {शब्दों} में लिखा है।


## Hebrews 13:23 (id: 1258013023)

23यह जान लो कि हमारा भाई तीमुथियुस स्वतंत्र हो गया है, और यदि वह शीघ्र आता है तो मैं उसके साथ तुमसे मुलाकात करूँगा।


## Hebrews 13:24 (id: 1258013024)

24अपने सब अगुवों और सब पवित्र लोगों को नमस्कार कहो। इतालिया वाले तुम्हें नमस्कार कहते हैं।


## Hebrews 13:25 (id: 1258013025)

25तुम सब पर अनुग्रह {होता} रहे।


