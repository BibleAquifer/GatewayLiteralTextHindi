# Gateway Literal Text (Hindi)

## License Information

**Gateway Literal Text (Hindi)** is based on and adapted from: _Gateway Literal Text (Hindi)_, [unfoldingWord](https://unfoldingword.org/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Mark 1:1 (id: 1241001001)

1परमेश्वर के पुत्र, यीशु मसीह के सुसमाचार का आरम्भ।


## Mark 1:2 (id: 1241001002)

2जैसा यह यशायाह भविष्यद्वक्ता में लिखा है, “देख, मैं तेरे आगे\-आगे अपने दूत को भेज रहा हूँ, जो तेरा मार्ग तैयार करेगा;


## Mark 1:3 (id: 1241001003)

3मरुभूमि में एक वाणी पुकार रही है, ‘प्रभु का मार्ग तैयार करो; उसकी सड़कें सीधी करो’”


## Mark 1:4 (id: 1241001004)

4यूहन्ना आया, जो मरुभूमि में बपतिस्मा देता और पापों की क्षमा के लिए मन फिराव के बपतिस्मा का प्रचार करता था।


## Mark 1:5 (id: 1241001005)

5और सारे यहूदिया प्रान्त, और यरूशलेम के सब रहनेवाले निकलकर उसके पास गए, और अपने पापों को मानकर, यरदन नदी में उससे बपतिस्मा लिया।


## Mark 1:6 (id: 1241001006)

6और यूहन्ना ऊँट के रोम पहने और अपनी कमर में चमड़े का कमरबंद बांधे रहता था और टिड्डियाँ तथा वनमधु खाया करता था।


## Mark 1:7 (id: 1241001007)

7और वह यह कहते हुए प्रचार करता था, “जो मेरे बाद आने वाला है वह मुझ से बढ़कर शक्तिशाली है, जिसकी तुलना में मैं इस योग्य भी नहीं कि झुककर उसके जूतों का फीता खोलूँ।


## Mark 1:8 (id: 1241001008)

8मैंने तो तुम्हें पानी से बपतिस्मा दिया है, परन्तु वह तुम्हें पवित्र आत्मा से बपतिस्मा देगा।”


## Mark 1:9 (id: 1241001009)

9और ऐसा हुआ कि उन दिनों में यीशु गलील के नासरत से आया, और उसने यरदन नदी में यूहन्ना से बपतिस्मा लिया।


## Mark 1:10 (id: 1241001010)

10और तुरन्त ही, पानी में से निकलकर ऊपर आकर, उसने आकाश को खुलते और कबूतर के रूप में आत्मा को अपने ऊपर उतरते देखा।


## Mark 1:11 (id: 1241001011)

11और आकाश में से यह वाणी आई, “तू मेरा प्रिय पुत्र है, मैं तुझ से अत्यन्त प्रसन्न हूँ।”


## Mark 1:12 (id: 1241001012)

12और तुरन्त ही, उस आत्मा ने उसे मरुभूमि में जाने के लिए विवश किया।


## Mark 1:13 (id: 1241001013)

13और मरुभूमि में 40 दिनों तक शैतान उसकी परीक्षा करता रहा। और वह वनपशुओं के साथ रहा; और स्वर्गदूत उसकी सेवाटहल करते रहे।


## Mark 1:14 (id: 1241001014)

14परन्तु यूहन्ना के पकड़वाए जाने के बाद, यीशु परमेश्वर का सुसमाचार सुनाता हुआ गलील में आया


## Mark 1:15 (id: 1241001015)

15और कहने लगा, “समय पूरा हुआ है, और परमेश्वर का राज्य निकट आ गया है। मन फिराओ और सुसमाचार पर विश्वास करो।”


## Mark 1:16 (id: 1241001016)

16और गलील की झील के किनारे\-किनारे जाते हुए, उसने देखा कि शमौन और शमौन का भाई अन्द्रियास झील में जाल डाल रहे थे, क्योंकि वे मछुआरे थे।


## Mark 1:17 (id: 1241001017)

17और यीशु ने उनसे कहा, “मेरे पीछे चले आओ, तो मैं तुम को मनुष्‍यों को पकड़नेवाले बनाऊँगा।”


## Mark 1:18 (id: 1241001018)

18और तुरन्‍त ही, जालों को छोड़कर, वे उसके पीछे हो लिए।


## Mark 1:19 (id: 1241001019)

19और थोड़ा आगे बढ़कर, उसने जब्दी के {पुत्र} याकूब, और उसके भाई यूहन्ना को देखा, और देखा कि वे नाव पर जालों को सुधार रहे हैं।


## Mark 1:20 (id: 1241001020)

20और उसने उनको बुलाया और वे अपने पिता जब्दी को नाव पर, भाड़े पर आए सेवकों के साथ छोड़ कर, तुरन्त ही उसके पीछे हो लिए।


## Mark 1:21 (id: 1241001021)

21और वह कफरनहूम में आया, और तुरन्त ही सब्त के दिन, आराधनालय में जाकर वह शिक्षा देने लगा।


## Mark 1:22 (id: 1241001022)

22और वे उसकी शिक्षा पर विस्मित हो गए, क्‍योंकि वह शास्‍त्रियों के समान नहीं, परन्‍तु अधिकार के साथ उनको शिक्षा देता था।


## Mark 1:23 (id: 1241001023)

23और उसी समय पर उनके आराधनालय में एक मनुष्‍य था जिसमें अशुद्ध आत्मा थी, और वह यह कहकर चिल्‍लाने लगा,


## Mark 1:24 (id: 1241001024)

24उसने कहा “हे यीशु नासरी, हमारा और तेरा क्या लेना\-देना? क्या तू हमें नाश करने आया है? मैं जानता हूँ कि तू कौन है—तू परमेश्वर का पवित्र जन है!”


## Mark 1:25 (id: 1241001025)

25और यीशु ने उसे यह कहकर डाँटा, “चुप रह और उसमें से निकल जा!”


## Mark 1:26 (id: 1241001026)

26और वह अशुद्ध आत्मा उसे भूमि पर पटककर और ऊँचे स्वर में चिल्लाकर, उसमें से निकल गई।


## Mark 1:27 (id: 1241001027)

27और {वे} सब लोग चकित हो गए, इस कारण से वे यह कहकर आपस में चर्चा करने लगे, “यह क्या बात है? क्या यह अधिकार के साथ कोई नयी शिक्षा है! वह तो अशुद्ध आत्माओं को भी आदेश देता है, और वे उसकी बात मानती हैं!”


## Mark 1:28 (id: 1241001028)

28और तुरन्त ही गलील के आसपास के सम्पूर्ण प्रान्त में उसकी खबर फैल गई।


## Mark 1:29 (id: 1241001029)

29और तुरन्त ही, आराधनालय से निकलकर, वे याकूब और यूहन्ना के साथ शमौन और अन्द्रियास के घर में आए।


## Mark 1:30 (id: 1241001030)

30अब शमौन की सास, बुखार से पीड़ित होकर लेटी हुई थी, और तुरन्त ही उन्होंने उसके विषय में उससे बात की।


## Mark 1:31 (id: 1241001031)

31और समीप आकर, उसने {उसका} हाथ पकड़कर, उसे उठाया, और उसका बुखार उतर गया, और वह उनकी सेवाटहल करने लगी।


## Mark 1:32 (id: 1241001032)

32अब सूर्य अस्त होने के बाद, संध्या होने पर, वे उसके पास उन सब लोगों को लाने लगे जो बीमार थे और जिनमें दुष्टात्माएँ थीं।


## Mark 1:33 (id: 1241001033)

33और सारा नगर द्वार पर इकट्ठा हो गया।


## Mark 1:34 (id: 1241001034)

34और उसने विभिन्न प्रकार की बीमारियों से पीड़ित बहुत सारे लोगों को चंगा किया, और बहुत सारी दुष्टात्माओं को निकाला, परन्तु उसने दुष्टात्माओं को इसलिए बोलने नहीं दिया, क्योंकि वे उसे पहचानती थीं।


## Mark 1:35 (id: 1241001035)

35और जब भोर होने से पहले अंधियारा ही था, तब वह उठकर एक एकान्त स्थान को चला गया, और वहाँ प्रार्थना करने लगा।


## Mark 1:36 (id: 1241001036)

36और शमौन तथा जो उसके साथ थे वे उसे खोजने लगे।


## Mark 1:37 (id: 1241001037)

37और उसके मिलने पर उससे कहा, “सब लोग तुझे ढूँढ़ रहे हैं।”


## Mark 1:38 (id: 1241001038)

38और उसने उनसे कहा, “आओ हम और कहीं आसपास की बस्तियों में जाएँ, ताकि मैं वहाँ भी प्रचार करूँ, क्योंकि मैं इसीलिए आया हूँ।”


## Mark 1:39 (id: 1241001039)

39और वह सारे गलील में जा\-जाकर उनके आराधनालयों में प्रचार करता और दुष्टात्माओं को निकालता रहा।


## Mark 1:40 (id: 1241001040)

40और एक कोढ़ी ने उसके पास आकर, उससे विनती की और घुटने टिकाकर, उससे कहने लगा, “यदि तेरी इच्छा हो, तो तू मुझे शुद्ध कर सकता है।”


## Mark 1:41 (id: 1241001041)

41और उसने तरस खाकर, अपना हाथ बढ़ाकर उसे छुआ, और उससे कहा, “मैं चाहता हूँ। शुद्ध हो जा।”


## Mark 1:42 (id: 1241001042)

42और तुरन्त ही उसका कोढ़ चला गया, और वह शुद्ध हो गया।


## Mark 1:43 (id: 1241001043)

43परन्तु कड़ी चेतावनी देकर, उसने तुरन्त ही उसे विदा कर दिया।


## Mark 1:44 (id: 1241001044)

44और उससे कहा, “ध्यान रख कि तू किसी से कुछ न कहे, परन्तु जाकर अपने आपको याजक को दिखा, और उन पर गवाही होने के लिए, तेरे शुद्ध होने के विषय में जो कुछ मूसा ने आज्ञा दी है उसे भेंट चढ़ा।”


## Mark 1:45 (id: 1241001045)

45परन्तु वह बाहर जाकर, बारम्बार प्रचार करने और इस बात को बहुत फैलाने लगा, जिससे कि वह फिर खुल्लमखुल्ला नगर में प्रवेश न कर सका, परन्तु वह बाहर निर्जन स्थानों में ही रहा, और चारों ओर से लोग उसके पास आते रहे।


## Mark 2:1 (id: 1241002001)

1और {कुछ} दिनों के बाद जब वह कफरनहूम में आया, तो यह सुना गया कि वह एक घर में है।


## Mark 2:2 (id: 1241002002)

2और बहुत से लोग इकट्ठा हो गए जिससे कि वहाँ द्वार के पास भी जगह नहीं बची, और वह उनको वचन सुनाने लगा।


## Mark 2:3 (id: 1241002003)

3और लोग एक लकवे के मारे हुए व्यक्ति को, चार मनुष्यों से उठवाकर उसके पास ले आए।


## Mark 2:4 (id: 1241002004)

4और भीड़ के कारण उसके निकट न पहुँच पाने पर, उन्होंने उस छत को जहाँ वह था खोल दिया और उसे खोलकर, उन्होंने उस खाट को जिस पर लकवे का मारा हुआ पड़ा था नीचे उतार दिया।


## Mark 2:5 (id: 1241002005)

5और उनका विश्वास देखकर, यीशु उस लकवे के मारे हुए व्यक्ति से कहता है, “हे पुत्र, तेरे पाप क्षमा हुए।”


## Mark 2:6 (id: 1241002006)

6परन्तु कुछ शास्त्री वहाँ बैठे हुए थे और वे अपने\-अपने हृदयों में विचार करने लगे,


## Mark 2:7 (id: 1241002007)

7“यह मनुष्य इस रीति से क्यों बोलता है? यह तो परमेश्वर की निन्दा करता है! केवल परमेश्वर को छोड़ और कौन पापों को क्षमा कर सकता है?”


## Mark 2:8 (id: 1241002008)

8और तुरन्त ही, यीशु अपनी आत्मा में यह जानकर कि वे अपने\-अपने मन में इस तरीके से विचार कर रहे हैं, उनसे कहता है, “तुम अपने\-अपने हृदयों में इन {बातों} का विचार क्यों कर रहे हो?


## Mark 2:9 (id: 1241002009)

9एक लकवे के मारे हुए व्यक्ति से क्या कहना सरल है, यह कि, ‘तेरे पाप क्षमा हुए’ या यह कहना कि, ‘उठ और अपनी खाट उठा, और चल\-फिर’?


## Mark 2:10 (id: 1241002010)

10परन्तु इसलिए कि तुम जान लो कि मनुष्य के पुत्र के पास इस पृथ्वी पर पापों को क्षमा करने का अधिकार भी है,” उसने लकवे के मारे हुए व्यक्ति से कहा,


## Mark 2:11 (id: 1241002011)

11“मैं तुझ से कहता हूँ, उठ, अपनी खाट उठा, और अपने घर चला जा।”


## Mark 2:12 (id: 1241002012)

12और तुरन्त ही उठकर तथा अपनी खाट उठाकर, वह सबके सामने बाहर चला गया, जिससे सब के सब चकित हो गए और यह कहकर परमेश्वर की महिमा करने लगे, “हम ने ऐसा कभी नहीं देखा।”


## Mark 2:13 (id: 1241002013)

13और वह फिर से निकलकर झील के किनारे गया, और सारी भीड़ उसके पास आई, और वह उनको शिक्षा देने लगा।


## Mark 2:14 (id: 1241002014)

14और जाते हुए, उसने हलफई के {पुत्र} लेवी को चुंगी लेने वाले के तम्बू में बैठे हुए देखा, और उसने उससे कहा, “मेरे पीछे हो ले।” और वह उठकर उसके पीछे हो लिया।


## Mark 2:15 (id: 1241002015)

15और वह उसके घर में भोजन करने के लिए बैठा, और बहुत से चुंगी लेने वाले तथा पापी भी यीशु एवं उसके चेलों के साथ भोजन कर रहे थे, क्योंकि बहुत से लोग उसके पीछे हो लिए थे।


## Mark 2:16 (id: 1241002016)

16और यह देखकर कि वह तो पापियों और चुंगी लेने वालों के साथ भोजन कर रहा है, फरीसियों के शास्त्री उसके चेलों से कहने लगे, “वह चुंगी लेने वालों और पापियों के साथ भोजन क्यों कर रहा है?”


## Mark 2:17 (id: 1241002017)

17और {यह} सुनकर, यीशु उनसे कहता है, “वैद्य की आवश्यकता उन लोगों को नहीं होती जो भले\-चंगे हैं, परन्तु उनको होती है जो बीमार हैं। मैं धर्मियों को नहीं, परन्तु पापियों को बुलाने आया हूँ।”


## Mark 2:18 (id: 1241002018)

18और यूहन्ना के चेले और फरीसी उपवास किया करते थे, और उन्होंने आकर उससे कहा, “क्या कारण है कि यूहन्ना के चेले और फरीसियों के चेले उपवास रखते हैं, परन्तु तेरे चेले उपवास नहीं रखते?”


## Mark 2:19 (id: 1241002019)

19और यीशु ने उनसे कहा, “जब तक दूल्हा उनके साथ में हो तब तक बारातियों के लड़के उपवास नहीं रख सकते, क्या वे रख सकते हैं? जब तक दूल्हा उनके साथ है, तब तक वे उपवास नहीं कर सकते।


## Mark 2:20 (id: 1241002020)

20परन्तु ऐसे दिन आएँगे जब दूल्हा उनसे अलग किया जाएगा, और तब उन दिनों में वे उपवास करेंगे।


## Mark 2:21 (id: 1241002021)

21कोरे कपड़े का पैबन्द पुराने पहिरावे पर कोई नहीं लगाता, नहीं तो वह पैबन्द अर्थात् नया पुराने में से कुछ खींच लेगा, और वह और भी फट जाएगा।


## Mark 2:22 (id: 1241002022)

22और कोई भी जन नया दाखरस पुरानी मशकों में नहीं भरता, नहीं तो दाखमधु मशकों को फाड़ डालेगा, और दाखमधु एवं मशकें दोनों नष्ट हो जाएँगी, परन्तु नया दाखरस ताज़ी मशकों में भरा जाता है।


## Mark 2:23 (id: 1241002023)

23और ऐसा हुआ कि सब्त के दिन वह गेहूँ के खेतों में से होकर जा रहा था, और उसके चेले {अपने} मार्ग पर जाते हुए गेहूँ की बालें तोड़ने लगे।


## Mark 2:24 (id: 1241002024)

24और फरीसी उससे कहने लगे, “देख, ये लोग वह काम क्यों कर रहे हैं जो सब्त के दिन करना उचित नहीं है?”


## Mark 2:25 (id: 1241002025)

25और वह उनसे कहता है, “क्या तुम ने कभी नहीं पढ़ा कि जब दाऊद को आवश्यकता हुई और जब वह तथा उसके साथी भूखे थे, तब उसने क्या किया था?


## Mark 2:26 (id: 1241002026)

26कैसे अबियातार महायाजक के समय में वह परमेश्वर के भवन में गया और भेंट की रोटी खाई, जिसे खाना याजकों को छोड़ और किसी के लिए उचित नहीं, और उसने अपने साथियों को भी दी?”


## Mark 2:27 (id: 1241002027)

27और उसने उनसे कहा, “सब्त का दिन मनुष्य के लिए बनाया गया है, न कि मनुष्य सब्त के दिन के लिए।


## Mark 2:28 (id: 1241002028)

28इसलिए, मनुष्य का पुत्र सब्त के दिन का भी प्रभु है।”


## Mark 3:1 (id: 1241003001)

1और वह फिर से आराधनालय में गया, और वहाँ एक मनुष्य था, जिसका हाथ सूखा हुआ था।


## Mark 3:2 (id: 1241003002)

2और वे लोग उसे बड़े ध्यान से देख रहे थे, कि यदि वह उस मनुष्य को सब्त के दिन चंगा करे, तो वे उस पर दोष लगाने पाएँ।


## Mark 3:3 (id: 1241003003)

3और वह उस सूखे हाथ वाले मनुष्य से कहता है, “बीच में खड़ा हो जा।”


## Mark 3:4 (id: 1241003004)

4और वह उनसे कहता है, “क्या सब्त के दिन भलाई करना उचित है या हानि करना; जीवन को बचाना उचित है या हत्या करना?” परन्तु वे लोग चुप ही रहे।


## Mark 3:5 (id: 1241003005)

5और उन लोगों को चारों ओर क्रोध से देखकर, वह उनके मन की कठोरता से शोकित होकर, उस मनुष्य से कहता है, “अपना हाथ बढ़ा।” और उसने अपना हाथ बढ़ाया, और उसका हाथ अच्छा हो गया।


## Mark 3:6 (id: 1241003006)

6और बाहर जाकर फरीसी तुरन्त ही हेरोदियों के साथ उसके विरोध में सम्मति करने लगे कि उसे किस प्रकार मार डालें।


## Mark 3:7 (id: 1241003007)

7और यीशु, अपने चेलों के साथ, झील की ओर चला गया, और एक बड़ी भीड़ पीछे हो ली जो गलील से और यहूदिया से


## Mark 3:8 (id: 1241003008)

8और यरूशलेम से और इदूमिया से और यरदन के पार से और सोर और सीदोन के आसपास से थी। जो\-जो काम वह कर रहा था उसे सुनकर, एक बड़ी भीड़ उसके पास आई।


## Mark 3:9 (id: 1241003009)

9और उसने अपने चेलों से कहा कि भीड़ के कारण एक छोटी नाव उसकी प्रतीक्षा करती रहे ताकि वे उसे दबा न सकें।


## Mark 3:10 (id: 1241003010)

10क्योंकि उसने बहुतों को चंगा किया था, इसलिए जितने लोग रोग से ग्रसित थे वे उस पर गिरे पड़ते थे कि उसे छू सकें।


## Mark 3:11 (id: 1241003011)

11और जब\-जब अशुद्ध आत्माएँ उसे देखती थीं, तब वे उसके सामने गिर पड़ती थीं और चिल्ला\-चिल्लाकर कहती थीं, “तू परमेश्वर का पुत्र है।”


## Mark 3:12 (id: 1241003012)

12और वह उनको बार\-बार डाँटता था कि वे उसे प्रकट न करें।


## Mark 3:13 (id: 1241003013)

13और वह पहाड़ पर चढ़ गया और जिनको वह चाहता था {उनको} अपने पास बुलाया, और वे उसके पास चले आए।


## Mark 3:14 (id: 1241003014)

14और उसने 12 को नियुक्त किया (जिनको उसने प्रेरित भी कहा) कि वे उसके साथ रहें और वह उन्हें प्रचार करने के लिए भेजे


## Mark 3:15 (id: 1241003015)

15और वे दुष्टात्माओं को निकालने का अधिकार रखें।


## Mark 3:16 (id: 1241003016)

16और उसने बारह को नियुक्त किया और उसने शमौन के साथ में पतरस नाम जोड़ दिया;


## Mark 3:17 (id: 1241003017)

17और जब्दी का {पुत्र} याकूब, और याकूब का भाई यूहन्ना, जिसके साथ उसने बुअनरगिस नाम जोड़ दिया जिसका अर्थ गर्जन के पुत्र होता है;


## Mark 3:18 (id: 1241003018)

18और अन्द्रियास और फिलिप्पुस और बरतुल्मै और मत्ती और थोमा और हलफई का {पुत्र} याकूब और तद्दै और शमौन जो जेलोतेस कहलाता है


## Mark 3:19 (id: 1241003019)

19और यहूदा इस्करियोती, जिसने उसे पकड़वा भी दिया था।


## Mark 3:20 (id: 1241003020)

20और वह एक घर में आया, और फिर से ऐसी भीड़ इकट्ठा हो गई कि वे रोटी भी न खा सके।


## Mark 3:21 (id: 1241003021)

21और जो उसके निकट थे, यह सुनकर, उसको पकड़ने के लिए निकले, क्योंकि वे कहते थे, “उसकी सुध\-बुध ठिकाने पर नहीं है।”


## Mark 3:22 (id: 1241003022)

22और जो शास्त्री यरूशलेम से आए थे कहने लगे, “उसमें बालजबूल है” और “वह दुष्टात्माओं के सरदार की सहायता से दुष्टात्माओं को निकालता है।”


## Mark 3:23 (id: 1241003023)

23परन्तु उसने उनको अपने पास बुलाकर दृष्टांतों में उनसे कहा, “शैतान कैसे शैतान को निकाल सकता है?


## Mark 3:24 (id: 1241003024)

24और यदि किसी राज्य में अपने ही विरोध में फूट पड़ जाए, तो वह राज्य स्थिर नहीं रह सकता।


## Mark 3:25 (id: 1241003025)

25और यदि किसी घर में अपने ही विरोध में फूट पड़ जाए, तो वह घर स्थिर नहीं रह सकेगा।


## Mark 3:26 (id: 1241003026)

26और यदि शैतान अपने ही विरोध में उठ खड़ा हो और उसमें फूट पड़ जाए, तो वह स्थिर नहीं रह सकता, परन्तु उसका अंत हो जाएगा।


## Mark 3:27 (id: 1241003027)

27परन्तु किसी बलवंत मनुष्य के घर में घुसकर, कोई व्यक्ति उसकी सम्पत्ति को तब तक नहीं चुरा सकता जब तक कि वह उस बलवंत मनुष्य को बांध न ले, और उसके बाद वह उसका घर लूट लेगा।


## Mark 3:28 (id: 1241003028)

28मैं तुम से सच कहता हूँ कि मनुष्यों की सन्तानों के सब पाप क्षमा किए जाएँगे, यहाँ तक कि परमेश्वर की निन्दा भी, चाहे वे कुछ भी निन्दा करें,


## Mark 3:29 (id: 1241003029)

29परन्तु जिस किसी ने भी पवित्र आत्मा की निन्दा की हो उसे अनन्तकाल तक क्षमा नहीं मिलती परन्तु वह अनन्त पाप का अपराधी ठहरता है।”


## Mark 3:30 (id: 1241003030)

30क्योंकि वे कह रहे थे, “उसमें अशुद्ध आत्मा है।”


## Mark 3:31 (id: 1241003031)

31और उसकी माता एवं उसके भाई आए, और बाहर खड़े होकर उन्होंने उसे उनके पास आने का बुलावा भेजा।


## Mark 3:32 (id: 1241003032)

32और एक भीड़ उसके आसपास बैठी हुई थी, और उन्होंने उससे कहा, “देख, तेरी माता और तेरे भाई बाहर तुझे ढूँढ़ते हैं।”


## Mark 3:33 (id: 1241003033)

33और उनको उत्तर देते हुए, वह कहता है, “मेरी माता और मेरे भाई कौन हैं?”


## Mark 3:34 (id: 1241003034)

34और उन लोगों को देखकर जो उसके चारों ओर घेरा बनाए हुए बैठे थे, वह कहता है, “देखो, मेरी माता और मेरे भाई।


## Mark 3:35 (id: 1241003035)

35क्योंकि जो कोई परमेश्वर की इच्छा का पालन करता है, वह मेरा भाई और बहन और माता है।”


## Mark 4:1 (id: 1241004001)

1और फिर से, वह झील के किनारे पर शिक्षा देने लगा, और एक बड़ी भीड़ उसके चारों ओर इकट्ठा हो गई। इसलिए, वह झील में एक नाव पर बैठने के लिए उस पर चढ़ गया, और सारी भीड़ झील के किनारे पर खड़ी थी।


## Mark 4:2 (id: 1241004002)

2और वह उन्हें दृष्टांतों में बहुत सी {बातों की} शिक्षा देने लगा, और अपनी शिक्षा में उनसे कहने लगा,


## Mark 4:3 (id: 1241004003)

3“सुनो! देखो, बीज बोने वाला बीज बोने के लिए निकला।


## Mark 4:4 (id: 1241004004)

4और ऐसा हुआ कि जब उसने बोया, तो कुछ सड़क के किनारे गिरा, और पक्षियों ने आकर उसे चुग लिया।


## Mark 4:5 (id: 1241004005)

5और कुछ पथरीली भूमि पर गिरा, जहाँ उसे बहुत मिट्टी नहीं मिली, और गहरी मिट्टी न मिलने के कारण वह तुरन्त ही उग आया।


## Mark 4:6 (id: 1241004006)

6और जब सूर्य निकला, तो वह जल गया, और क्योंकि उसने जड़ नहीं पकड़ी थी, इसलिए वह सूख गया।


## Mark 4:7 (id: 1241004007)

7और कुछ झाड़ियों में गिरा, और झाड़ियों ने बढ़कर उसे दबा दिया, और वह उपज न सका।


## Mark 4:8 (id: 1241004008)

8और कुछ अच्छी भूमि पर गिरा, और वह उपज लाया, और बढ़कर फलवन्त हुआ, कोई 30 गुणा, और कोई 60 गुणा, और कोई 100 गुणा फल लाया।”


## Mark 4:9 (id: 1241004009)

9और उसने कहा, “जिसके पास सुनने के लिए कान हों, वह सुन ले!”


## Mark 4:10 (id: 1241004010)

10और जब वह अकेला था, तो उन बारहों समेत उसके आसपास के लोग उन दृष्टांतों के विषय में उससे पूछने लगे।


## Mark 4:11 (id: 1241004011)

11और वह उनसे कहने लगा, “तुम्हें तो परमेश्वर के राज्य का भेद दिया गया है, परन्तु जो बाहरवाले हैं, उनके लिए सब बातें दृष्टांतों में होती हैं,


## Mark 4:12 (id: 1241004012)

12ताकि देखते हुए, वे देखें तो परन्तु देख न पाएँ, और सुनते हुए, वे सुनें तो परन्तु समझ न पाएँ, ऐसा न हो कि वे फिर जाएँ, और उनको क्षमा कर दिया जाए।”


## Mark 4:13 (id: 1241004013)

13और उसने उनसे कहा, “क्या तुम इस दृष्टांत को नहीं समझते? फिर तुम बाकी दृष्टांतों को कैसे समझोगे?


## Mark 4:14 (id: 1241004014)

14बोनेवाला वचन बोता है।


## Mark 4:15 (id: 1241004015)

15अब जो सड़क के किनारे वाले हैं ये वे हैं, जहाँ वचन बोया तो जाता है, परन्तु जब कभी ये सुनते हैं, शैतान तुरन्त आकर उस वचन को {जो} उनमें बोया गया था उठा ले जाता है।


## Mark 4:16 (id: 1241004016)

16और उसी रीति से, जो पथरीली भूमि में बोए गए ये वे हैं, जो जब कभी भी वचन सुनते हैं, तो तुरन्त उसे आनन्द से ग्रहण कर लेते हैं,


## Mark 4:17 (id: 1241004017)

17और वे अपने में जड़ नहीं पकड़ते, परन्तु वे अस्थायी हैं। फिर, जब वचन के कारण क्लेश या उपद्रव आता है, तो वे तुरन्त दूर हो जाते हैं।


## Mark 4:18 (id: 1241004018)

18और दूसरे जो झाड़ियों में बोए गए। ये वे हैं जिन्होंने वचन तो सुना,


## Mark 4:19 (id: 1241004019)

19परन्तु संसार की चिंता और धन का धोखा और अन्य वस्तुओं का लोभ उनमें समाकर वचन को दबा देता है, और वह निष्फल रह जाता है।


## Mark 4:20 (id: 1241004020)

20और जो अच्छी भूमि में बोए गए ये वे हैं, जो वचन को सुनकर ग्रहण करते हैं और फल लाते हैं — कोई 30 गुणा, और कोई 60 गुणा, और कोई 100 गुणा।”


## Mark 4:21 (id: 1241004021)

21और उसने उनसे कहा, “दीया इसलिए नहीं आता कि उसे टोकरी या खाट के नीचे रखा जाए, क्या वह इसीलिए आता है? क्या वह इसलिए नहीं आता कि उसे दीवट पर रखा जाए?


## Mark 4:22 (id: 1241004022)

22क्योंकि कोई वस्तु इसलिए नहीं छिपी कि प्रकट हो जाए, और कोई भेद इसलिए घटित नहीं हुआ कि उजागर हो जाए।


## Mark 4:23 (id: 1241004023)

23यदि किसी व्यक्ति के पास सुनने के लिए कान हों, तो वह सुन ले!”


## Mark 4:24 (id: 1241004024)

24और उसने उनसे कहा, “जो कुछ तुम सुनते हो उस पर ध्यान दो। जिस नाप का तुम उपयोग करते हो, उसी से तुम्हारे लिए भी नापा जाएगा, और तुम को अधिक दिया जाएगा।


## Mark 4:25 (id: 1241004025)

25क्योंकि {जिसके} पास है, उसे दिया जाएगा, और {जिसके} पास नहीं है, तो उससे वह भी ले लिया जाएगा जो उसके पास है।


## Mark 4:26 (id: 1241004026)

26और वह कहने लगा, “परमेश्वर का राज्य ऐसा है: जैसे कोई मनुष्य भूमि पर बीज डालता है,


## Mark 4:27 (id: 1241004027)

27और वह रात\-दिन सोता और जागता है, और वह बीज ऐसे अंकुरित होता और बढ़ता है — कि यह कैसे हुआ वह नहीं जानता।


## Mark 4:28 (id: 1241004028)

28पृथ्वी अपने आप फल उपजाती है: पहले अंकुर, फिर बालें, तब बालों में तैयार दाना।


## Mark 4:29 (id: 1241004029)

29और जब कभी भी वह फसल उपजाती है, तो वह तुरन्त ही हंसिया इसलिए चला देता है, क्योंकि कटनी आ पहुँची है।


## Mark 4:30 (id: 1241004030)

30और वह कहने लगा, “हम परमेश्वर के राज्य की तुलना कैसे करें, या हम किस दृष्टांत में उसका वर्णन करें?


## Mark 4:31 (id: 1241004031)

31{वह} राई के उस बीज के समान है जो भूमि में बोए जाने के समय पृथ्वी के सब बीजों में सबसे छोटा होता है,


## Mark 4:32 (id: 1241004032)

32और जब उसे बोया जाता है, तो वह बढ़ता है और सब खाने योग्य पौधों की तुलना में सबसे बड़ा हो जाता है, और उसकी ऐसी बड़ी डालियाँ निकलती हैं, कि आकाश के पक्षी उसकी छाया में अपने घोंसले बना सकते हैं।”


## Mark 4:33 (id: 1241004033)

33और वह उन्हें इस प्रकार के बहुत से दृष्टांत उस मात्रा में सुनाता था, जिसमें वे सुन सकें;


## Mark 4:34 (id: 1241004034)

34परन्तु वह बिना दृष्टांत के उनसे बातें नहीं करता था, परन्तु {अपने} चेलों को वह एकान्त में सबकुछ समझा देता था।


## Mark 4:35 (id: 1241004035)

35और उस दिन, जब संध्या हुई तो उसने उनसे कहा, “आओ, हम उस पार चलें।”


## Mark 4:36 (id: 1241004036)

36और भीड़ को छोड़कर, जैसा वह था, वैसे ही वे उसे {अपने} साथ नाव पर ले चले, और उसके साथ अन्य नावें भी थीं।


## Mark 4:37 (id: 1241004037)

37और एक बड़ी आंधी आई, और लहरें नाव में ऐसे आ रही थीं कि नाव पानी से भरी जाती थी।


## Mark 4:38 (id: 1241004038)

38और वह स्वयं पिछले भाग में गद्दी पर सो रहा था। और उन्होंने उसे जगाकर उससे कहा, “हे गुरु, क्या तुझे चिन्ता नहीं कि हम नाश हुए जाते हैं?”


## Mark 4:39 (id: 1241004039)

39और उसने उठकर आंधी को डाँटा, और झील से कहा, “चुप रह! शान्त हो जा!” और आंधी थम गई और बड़ी शान्ति हो गई।


## Mark 4:40 (id: 1241004040)

40और उनसे कहा, “तुम क्यों डरते हो? क्या तुम्हें अब तक विश्वास नहीं?”


## Mark 4:41 (id: 1241004041)

41और वे बहुत ही डर गए और आपस में कहने लगे, “यह कौन है, क्योंकि आंधी और झील भी उसकी आज्ञा मानते हैं?”


## Mark 5:1 (id: 1241005001)

1और वे झील की दूसरी तरफ गिरासेनियों के प्रदेश में पहुँचे।


## Mark 5:2 (id: 1241005002)

2और {जब} वह नाव पर से उतरा, तो तुरन्त एक मनुष्य जिसमें अशुद्ध आत्मा थी कब्रों से निकलकर उससे मिलने के लिए आया,


## Mark 5:3 (id: 1241005003)

3{वह} कब्रों में रहा करता था, और कोई भी उसे जंजीरों से भी नहीं बांध पाया था,


## Mark 5:4 (id: 1241005004)

4क्योंकि वह बार\-बार बेड़ियों और जंजीरों से बांधा गया था, परन्तु उसने जंजीरों को तोड़ दिया और बेड़ियों को टुकड़े\-टुकड़े कर दिया था, और किसी में भी में इतना बल नहीं था कि उसे वश में कर सके।


## Mark 5:5 (id: 1241005005)

5और वह रात और दिन कब्रों में और पहाड़ों में लगातार चिल्लाता, और स्वयं को पत्थरों से घायल करता था।


## Mark 5:6 (id: 1241005006)

6और यीशु को दूर ही से देखकर, वह दौड़कर उसके पास गया, और उसे प्रणाम किया।


## Mark 5:7 (id: 1241005007)

7और ऊँचे शब्द से चिल्लाकर उसने कहा, “हे यीशु, परमप्रधान परमेश्वर के पुत्र, मेरा और तेरा क्या लेना\-देना? मैं परमेश्वर के नाम से तुझसे विनती करता हूँ, कि मुझे पीड़ा न दे।”


## Mark 5:8 (id: 1241005008)

8क्योंकि उसने उससे कहा था, “हे अशुद्ध आत्मा, इस मनुष्य में से निकल आ।”


## Mark 5:9 (id: 1241005009)

9और उसने उससे पूछा, “तेरा क्या नाम {है}?” उसने उससे कहा, “मेरा नाम सेना {है}, क्योंकि हम बहुत हैं।”


## Mark 5:10 (id: 1241005010)

10और उसने उससे बारम्बार विनती की कि वह उन्हें उस प्रदेश से बाहर न भेजे।


## Mark 5:11 (id: 1241005011)

11परन्तु वहाँ पहाड़ पर सूअरों का एक बड़ा झुण्ड चर रहा था।


## Mark 5:12 (id: 1241005012)

12और उन्होंने उससे विनती करके कहा, “हमें उन सूअरों में भेज दे, कि हम उनके भीतर जाएँ।”


## Mark 5:13 (id: 1241005013)

13और उसने उन्हें अनुमति दे दी और वे अशुद्ध आत्माएँ निकलकर सूअरों में समा गईं और वह झुण्ड — जो गिनती में कोई 2, 000 का था — कड़ाड़े पर से झपटकर झील में जा पड़ा, और डूब मरा।


## Mark 5:14 (id: 1241005014)

14और जो उन्हें चरा रहे थे वे लोग भागे और नगर एवं गाँवों में {इसका} समाचार दिया और {जो} घटित हुआ था उसे देखने के लिए लोग निकलकर आए।


## Mark 5:15 (id: 1241005015)

15और वे यीशु के पास आए और उस व्यक्ति को जिसमें दुष्टात्माएँ समाई थीं, कपड़े पहने बैठे हुए, और अपने आपे में देखा — अर्थात उस व्यक्ति को {जिसमें} सेना थी — और वे डर गए।


## Mark 5:16 (id: 1241005016)

16और जिन लोगों ने देखा था कि यह बात उस व्यक्ति के साथ कैसे घटित हुई जिसमें दुष्टात्माएँ थीं, उन्होंने {यह बात} और सूअरों का पूरा हाल, उनको कह सुनाया।


## Mark 5:17 (id: 1241005017)

17और वे उससे विनती करने लगे कि हमारे प्रदेश से चला जा।


## Mark 5:18 (id: 1241005018)

18और {जब} वह नाव पर चढ़ने लगा, तो जिसमें पहले दुष्टात्माएँ समाई थीं, वह उसके साथ जाने के लिए उससे विनती करने लगा।


## Mark 5:19 (id: 1241005019)

19परन्तु उसने उसे अनुमति नहीं दी, परन्तु उससे कहा, “अपने घर, अपने {लोगों} के पास जा, और उन्हें बता कि प्रभु ने तेरे लिए कितना कुछ किया है और तुझ पर कितनी दया की है।”


## Mark 5:20 (id: 1241005020)

20और वह जाकर दिकापुलिस में यह प्रचार करने लगा कि यीशु ने उसके लिए कितना कुछ किया है और सब लोग अचम्भा करने लगे।


## Mark 5:21 (id: 1241005021)

21और {जब} यीशु फिर से नाव पर चढ़कर दूसरी तरफ गया, तो एक बड़ी भीड़ उसके पास इकट्ठा हो गई, और वह झील के किनारे पर था।


## Mark 5:22 (id: 1241005022)

22और देखो, आराधनालय के सरदारों में से याईर नाम का एक व्यक्ति आया, और उसे देखकर, उसके पाँवों पर गिरा।


## Mark 5:23 (id: 1241005023)

23और यह कहकर उसने बार\-बार उससे विनती की, “मेरी छोटी बेटी मरने पर है; तू आकर उस पर {अपने} हाथ रख ताकि वह चंगी हो जाए, और जीवित रहे।”


## Mark 5:24 (id: 1241005024)

24और वह उसके साथ गया, और एक बड़ी भीड़ उसके पीछे हो ली और उसे इधर\-उधर से दबा रही थी।


## Mark 5:25 (id: 1241005025)

25और एक स्त्री, जिसे 12 वर्षों से लहू बहता था,


## Mark 5:26 (id: 1241005026)

26और उसने कई वैद्यों से बहुत दु:ख उठाया था, और {जो} उसके पास था वह सबकुछ खर्च करके भी उसे लाभ न हुआ, बल्कि उसकी स्थिति और बुरी हो गई थी,


## Mark 5:27 (id: 1241005027)

27यीशु के विषय में {बातों} को सुनकर, भीड़ में उसके पीछे से आकर, उसने उसके वस्त्र को छू लिया।


## Mark 5:28 (id: 1241005028)

28क्योंकि वह कहती थी, “यदि मैं केवल उसके वस्त्र ही को छू लूँगी, तो मैं चंगी हो जाऊँगी।”


## Mark 5:29 (id: 1241005029)

29और तुरन्त ही उसके लहू का बहना सूख गया, और उसने {अपनी} देह में जान लिया कि वह अपनी बीमारी से चंगी हो गई है।


## Mark 5:30 (id: 1241005030)

30और तुरन्त ही यीशु, अपने में जानकर {कि} उसमें से {उसकी} सामर्थ्य निकली है, भीड़ में पीछे मुड़कर कहने लगा, “मेरा वस्त्र किसने छुआ?”


## Mark 5:31 (id: 1241005031)

31और उसके चेले उससे कहने लगे, “तू देखता है कि भीड़ तुझे दबा रही है, और तू कहता है कि ‘मुझे किसने छुआ?’”


## Mark 5:32 (id: 1241005032)

32परन्तु उसने उस व्यक्ति को देखने के लिए जिसने यह काम किया था, चारों ओर दृष्टि की।


## Mark 5:33 (id: 1241005033)

33और वह स्त्री, उसके साथ जो हुआ था उसे जानकर, डरती और काँपती हुई आई और उसके आगे गिरकर, उसे सब सच\-सच कह दिया।


## Mark 5:34 (id: 1241005034)

34परन्तु उसने उससे कहा, “हे पुत्री, तेरे विश्वास ने तुझे चंगा किया है। शान्ति से जा, और अपनी बीमारी से चंगी हो जा।”


## Mark 5:35 (id: 1241005035)

35{जिस समय पर} वह बोल ही रहा था, उस आराधनालय के सरदार के {घर} से लोग आकर कहने लगे, “तेरी बेटी मर गई है। अब गुरु को और दु:ख क्यों देता है?”


## Mark 5:36 (id: 1241005036)

36परन्तु कही जा रही बात को सुनकर, यीशु ने उस आराधनालय के सरदार से कहा, “मत डर। केवल विश्वास रख।”


## Mark 5:37 (id: 1241005037)

37और उसने पतरस तथा याकूब एवं याकूब के भाई यूहन्ना को छोड़ किसी अन्य को अपने साथ आने की अनुमति नहीं दी।


## Mark 5:38 (id: 1241005038)

38और वह आराधनालय के सरदार के घर में आया और देखा कि कोलाहल और रोना और बहुत विलाप हो रहा है।


## Mark 5:39 (id: 1241005039)

39और उसने भीतर जाकर उनसे कहा, “तुम क्यों उदास हो और क्यों रो रहे हो? वह लड़की मरी नहीं परन्तु सो रही है।”


## Mark 5:40 (id: 1241005040)

40और वे उस पर हँसने लगे, परन्तु {उन} सब को बाहर निकालकर, उसने लड़की के पिता और माता और जो उसके साथ थे उनको लिया, और वहाँ भीतर गया जहाँ लड़की पड़ी थी।


## Mark 5:41 (id: 1241005041)

41और उस लड़की का हाथ पकड़कर, उसने उससे कहा, “तलीता, कूमी!” जिसका अनुवाद यह है: “हे छोटी लड़की, मैं तुझसे कहता हूँ, उठ।”


## Mark 5:42 (id: 1241005042)

42और तुरन्त ही वह छोटी लड़की उठ खड़ी हुई और चलने\-फिरने लगी (क्योंकि वह 12 वर्ष की {आयु की} थी), और वे लोग तुरन्त बड़े आश्चर्य से विस्मित हो गए।


## Mark 5:43 (id: 1241005043)

43और उसने उन्हें सख्ती से आदेश दिया कि किसी को भी इस बारे में पता नहीं चलना चाहिए, और उसने उनसे कहा कि उसे कुछ खाने को दो।


## Mark 6:1 (id: 1241006001)

1और वहाँ से निकलकर वह अपने नगर में आया, और उसके चेले उसके पीछे\-पीछे गए।


## Mark 6:2 (id: 1241006002)

2और सब्त का दिन आने पर, वह आराधनालय में शिक्षा देने लगा। और उसे सुनने वालों में से बहुत से चकित होकर कहने लगे, “ये बातें कहाँ की {हैं}, और यह कौन सी बुद्धि {है} {जो} इसे दी गई है, और ये कौन से चमत्कार हैं जो उसके हाथों से हो रहे हैं?


## Mark 6:3 (id: 1241006003)

3क्या यह वही बढ़ई नहीं, जो मरियम का पुत्र और याकूब और योसेस और यहूदा और शमौन का भाई है? और क्या उसकी बहनें यहाँ हमारे बीच में नहीं रहतीं?” और वे उससे नाराज हो गए।


## Mark 6:4 (id: 1241006004)

4और यीशु उनसे कहने लगा, “एक भविष्यद्वक्ता का अपने नगर और अपने कुटुम्बियों और {अपने} घर को छोड़ और कहीं भी निरादर नहीं होता।”


## Mark 6:5 (id: 1241006005)

5और वह वहाँ कोई सामर्थ्य का काम न कर सका, केवल थोड़े बीमारों पर {अपने} हाथ रखकर {उन्हें} चंगा किया।


## Mark 6:6 (id: 1241006006)

6और वह उनके अविश्‍वास के कारण चकित हुआ, और वह चारों ओर गाँवों में सिखाता फिरा।


## Mark 6:7 (id: 1241006007)

7और उसने बारहों को बुलाया और उनको दो\-दो करके भेजा, और उसने उन्हें अशुद्ध आत्माओं पर अधिकार दिया


## Mark 6:8 (id: 1241006008)

8और उन्हें आज्ञा दी कि यात्रा के लिए लाठी को छोड़ और कुछ न लो — न रोटी, न थैला, न अपने पटुके में धन —


## Mark 6:9 (id: 1241006009)

9परन्तु अपने जूते पहनो, और, “तुम दो\-दो कुर्ते न पहनना।”


## Mark 6:10 (id: 1241006010)

10और वह उनसे कहने लगा, “जब कभी तुम किसी घर में प्रवेश करो, तो जब तक वहाँ से न निकलो तब तक वहीं रुके रहो।


## Mark 6:11 (id: 1241006011)

11और जिस किसी स्थान में तुम को ग्रहण न किया जाए और तुम्हारी सुनी न जाए, तो वहाँ से निकलकर उनके विरोध में गवाही होने के लिए उस धूल को झाड़ दो जो तुम्हारे पाँवों के नीचे लगी {हो}।”


## Mark 6:12 (id: 1241006012)

12और जाकर उन्होंने प्रचार किया कि {लोगों को} पश्चाताप करना चाहिए।


## Mark 6:13 (id: 1241006013)

13और वे बहुत सी दुष्टात्माओं को निकालते और बहुत से बीमार {लोगों} पर तेल मलकर उन्हें चंगा करते थे।


## Mark 6:14 (id: 1241006014)

14और राजा हेरोदेस ने भी {यह} सुना, क्योंकि उसका नाम प्रसिद्ध हो गया था, और कुछ लोग कहने लगे, “यूहन्ना बपतिस्मा देने वाला मरे हुओं में से जी उठा है, और इसी कारण से, उसमें चमत्कार की सामर्थ्य प्रकट होती है।”


## Mark 6:15 (id: 1241006015)

15परन्तु अन्य लोग कह रहे थे, “वह एलिय्याह है।” परन्तु औरों ने कहा, “वह एक भविष्यद्वक्ता है, या भविष्यद्वक्ताओं में से किसी एक के समान है।”


## Mark 6:16 (id: 1241006016)

16परन्तु {यह} सुनकर, हेरोदेस कहने लगा, “यूहन्ना, जिसका मैंने सिर कटवा दिया था — वह जी उठा है।”


## Mark 6:17 (id: 1241006017)

17क्योंकि हेरोदेस ने ही, लोगों को भेजकर यूहन्ना को पकड़ा और (अपने भाई फिलिप्पुस की पत्नी) हेरोदियास के कारण उसे बन्दीगृह में डाल दिया, क्योंकि उसने उससे विवाह कर लिया था।


## Mark 6:18 (id: 1241006018)

18क्योंकि यूहन्ना हेरोदेस से कह रहा था, “तेरे लिए अपने भाई की पत्नी को रखना उचित नहीं।”


## Mark 6:19 (id: 1241006019)

19परन्तु हेरोदियास उस पर क्रोधित थी और उसे मार डालना चाहती थी, परन्तु वह ऐसा न कर सकी,


## Mark 6:20 (id: 1241006020)

20क्योंकि हेरोदेस यूहन्ना को धर्मी और पवित्र पुरुष जानकर उससे डरता था, और उसकी रक्षा करता था, और उसकी बातें सुनकर वह बहुत विकल हुआ, तब भी वह आनन्द से उसकी सुनता था।


## Mark 6:21 (id: 1241006021)

21और एक उपयुक्त दिन आने पर जब हेरोदेस ने अपने प्रधानों और सेनापतियों और गलील के प्रमुखों के लिए अपने जन्मदिन का भोज रखा,


## Mark 6:22 (id: 1241006022)

22और उसकी पुत्री हेरोदियास ने भीतर आकर और नाचकर हेरोदेस को और जो {उसके} संग भोजन करने को बैठे थे उनको प्रसन्न किया, तो राजा ने उस लड़की से कहा, “जो कुछ तू चाहे मुझसे मांग, और मैं तुझे {वह} दूँगा।”


## Mark 6:23 (id: 1241006023)

23और उसने उससे शपथ खाई, “मैं अपने आधे राज्य तक, जो कुछ तू मुझसे मांगेगी, वह मैं तुझे दूँगा।”


## Mark 6:24 (id: 1241006024)

24और बाहर जाकर, उसने अपनी माता से पूछा, “मुझे क्या मांगना चाहिए?” और उसने कहा, “यूहन्ना बपतिस्मा देने वाले का सिर।”


## Mark 6:25 (id: 1241006025)

25और तुरन्त ही, जल्दी से भीतर प्रवेश करके उसने राजा से यह कहकर विनती की, “मैं चाहती हूँ कि तू यूहन्ना बपतिस्मा देने वाले का सिर एक थाल में अभी मुझे दे।”


## Mark 6:26 (id: 1241006026)

26और राजा ने {अपनी} शपथ और अपने साथ भोजन करने को बैठे हुए लोगों के कारण बहुत उदास होकर उसे मना करना न चाहा,


## Mark 6:27 (id: 1241006027)

27और राजा ने, तुरन्त ही एक जल्लाद को भेजकर {अपने} पास उसका सिर लाने का आदेश दिया, और इसलिए उसने बंदीगृह में जाकर उसका सिर काट दिया।


## Mark 6:28 (id: 1241006028)

28और एक थाल में उसका सिर लाकर उसने उस लड़की को दे दिया, और उस लड़की ने वह अपनी माता को दे दिया।


## Mark 6:29 (id: 1241006029)

29और {यह} सुनकर उसके चेले आए, और उसके शव को ले जाकर एक कब्र में रख दिया।


## Mark 6:30 (id: 1241006030)

30और प्रेरितों ने यीशु के पास इकट्ठे होकर जो कुछ उन्होंने किया था और सिखाया था उसका उसे समाचार दिया।


## Mark 6:31 (id: 1241006031)

31और उसने उनसे कहा, “तुम किसी सुनसान जगह में एकान्त में आकर थोड़ा विश्राम करो।” क्योंकि आने\-जाने वाले लोग बहुत सारे थे, और उन्हें भोजन करने का भी अवसर न मिला।


## Mark 6:32 (id: 1241006032)

32और वे नाव पर चढ़कर, किसी सुनसान जगह को एकान्त में चले गए।


## Mark 6:33 (id: 1241006033)

33परन्तु बहुतों ने उन्हें जाते हुए देखा और {उन्हें} पहचान लिया, और सब नगरों से इकट्ठे होकर वे वहाँ पैदल दौड़े, और उनसे पहले जा पहुँचे।


## Mark 6:34 (id: 1241006034)

34और उतरकर उसने बड़ी भीड़ देखी और उन पर तरस खाया, क्योंकि वे उन भेड़ों के समान थे, जिनका कोई चरवाहा न हो, और वह उन्हें बहुत सी {बातें} सिखाने लगा।


## Mark 6:35 (id: 1241006035)

35और दिन बहुत ढल गया, तो उसके चेले उसके पास आकर कहने लगे, “यह जगह सुनसान है, और दिन बहुत ढल गया {है}।


## Mark 6:36 (id: 1241006036)

36उन्हें विदा कर, जिससे कि वे आसपास के गाँवों और बस्तियों में जाकर, अपने लिए कुछ खाने को मोल लें।”


## Mark 6:37 (id: 1241006037)

37परन्तु उसने उत्तर देते हुए, उनसे कहा, “तुम ही उन्हें खाने को दो।” और उन्होंने उससे कहा, “क्या हम जाकर 200 दीनार की रोटियाँ मोल लेकर उन्हें खाने को दें?”


## Mark 6:38 (id: 1241006038)

38परन्तु उसने उनसे कहा, “तुम्हारे पास कितनी रोटियाँ हैं? जाओ। देखो।” और मालूम करके, उन्होंने कहा, “पाँच, और दो मछलियाँ।”


## Mark 6:39 (id: 1241006039)

39और उसने उन सब को समूहों में हरी घास पर बैठने की आज्ञा दी।


## Mark 6:40 (id: 1241006040)

40और वे सौ\-सौ करके और पचास\-पचास करके समूहों में बैठ गए।


## Mark 6:41 (id: 1241006041)

41और पाँच रोटी एवं दो मछली लेकर, स्वर्ग की ओर देखकर, उसने धन्यवाद किया, और रोटियाँ तोड़कर चेलों को देने लगा ताकि वे उसे लोगों के आगे रखें, और उसने दो मछलियाँ भी {उन} सब में बांट दीं।


## Mark 6:42 (id: 1241006042)

42और वे सब खाकर तृप्त हो गए।


## Mark 6:43 (id: 1241006043)

43और उन्होंने टुकड़ों से और मछलियों के टुकड़ों से भरी हुई 12 टोकरियाँ उठाईं।


## Mark 6:44 (id: 1241006044)

44और रोटियाँ खाने वाले 5, 000 पुरुष थे।


## Mark 6:45 (id: 1241006045)

45और तुरन्त ही उसने अपने चेलों को बरबस नाव पर चढ़ाया कि जब तक वह भीड़ को विदा करे वे उससे पहले दूसरी तरफ बैतसैदा को चले जाएँ।


## Mark 6:46 (id: 1241006046)

46और उन्हें विदा करके, वह प्रार्थना करने के लिए पहाड़ पर चला गया।


## Mark 6:47 (id: 1241006047)

47और संध्या होने पर, वह नाव झील के बीच में थी, और भूमि पर वह अकेला {था}।


## Mark 6:48 (id: 1241006048)

48और नाव खेते\-खेते उन्हें संतप्त होते देखकर — क्योंकि हवा उनके प्रतिकूल चल रही थी — और रात के चौथे पहर के निकट, वह झील पर चलता हुआ उनके पास आया, और उसने उनसे आगे निकल जाना चाहा।


## Mark 6:49 (id: 1241006049)

49परन्तु, उसे झील पर चलता हुआ देखकर, उन्होंने सोचा कि वह भूत है, और वे चिल्ला उठे,


## Mark 6:50 (id: 1241006050)

50क्योंकि वे सब उसे देखकर घबरा गए थे। परन्तु तुरन्त ही उसने उनसे बात की और उनसे कहा, “साहस रखो! यह मैं हूँ! डरो मत!”


## Mark 6:51 (id: 1241006051)

51और वह उनके पास नाव पर चढ़ गया, और हवा भी शान्त हो गई, और वे अपने\-अपने मन में बहुत ही अचम्भित थे।


## Mark 6:52 (id: 1241006052)

52क्योंकि वे रोटियों के विषय में समझ नहीं पाए थे, परन्तु उनके हृदय कठोर हो गए थे।


## Mark 6:53 (id: 1241006053)

53और उस भूमि में पार उतरकर, वे गन्नेसरत में पहुँचे, और वहाँ लंगर डाला।


## Mark 6:54 (id: 1241006054)

54और {जब} वे नाव पर से उतरे, तो तुरन्त उसे पहचानकर,


## Mark 6:55 (id: 1241006055)

55वे लोग उस सम्पूर्ण देश में दौड़ गए और जहाँ\-जहाँ उन्होंने सुना कि वह है वे बीमारों को {उनकी} खाटों पर लेकर आने लगे।


## Mark 6:56 (id: 1241006056)

56और वह गाँवों में या नगरों में या बस्तियों में जहाँ कहीं जाता था, लोग बीमारों को बाजारों में लिटाकर उससे विनती करते थे ताकि वे उसके वस्त्र के छोर ही को छू लें, और जितने उसे छूते थे वे चंगे हो जाते थे।


## Mark 7:1 (id: 1241007001)

1और फरीसी एवं कुछ शास्त्री, यरूशलेम से आकर, उसके पास इकट्ठा हुए,


## Mark 7:2 (id: 1241007002)

2और उन्होंने उसके कुछ चेलों को अशुद्ध हाथों से अर्थात् बिना हाथ धोए रोटी खाते देखा था।


## Mark 7:3 (id: 1241007003)

3(क्योंकि फरीसी और सब यहूदी, पूर्वजों की परम्परा का पालन करते हुए, जब तक भली\-भाँति हाथ नहीं धो लेते, तब तक नहीं खाते थे;


## Mark 7:4 (id: 1241007004)

4और बाजार से आकर, जब तक वे नहा नहीं लेते, तब तक भोजन नहीं करते थे; और ऐसी बहुत सी अन्य {बातें} थीं जो उन्हें पालन करने के लिए मिली थीं: जैसे कटोरों, और बर्तनों, और ताम्बे के पात्रों को धोना।)


## Mark 7:5 (id: 1241007005)

5और उन फरीसियों एवं शास्त्रियों ने उससे पूछा, “तेरे चेले पूर्वजों की परम्पराओं के अनुसार क्यों नहीं चलते, परन्तु वे तो बिना हाथ धोए {अपनी} रोटी खा लेते हैं?”


## Mark 7:6 (id: 1241007006)

6परन्तु उसने, उत्तर देते हुए उनसे कहा, “यशायाह ने तुम कपटियों के विषय में बहुत ठीक भविष्यद्वाणी की थी; जैसा लिखा है, ‘ये लोग {अपने} होठों से तो मेरा आदर करते हैं, पर उनका हृदय मुझसे दूर है।


## Mark 7:7 (id: 1241007007)

7परन्तु मनुष्यों की आज्ञाओं को धर्मोपदेश करके सिखाते हुए ये व्यर्थ मेरी आराधना करते हैं।’


## Mark 7:8 (id: 1241007008)

8तुम परमेश्वर की आज्ञा को त्यागकर, मनुष्यों की परम्पराओं को मजबूती से पकड़ते हो।”


## Mark 7:9 (id: 1241007009)

9और उसने उनसे कहा, “तुम परमेश्वर की आज्ञा अच्छी तरह टाल देते हो ताकि तुम अपनी परम्पराओं पालन करो!


## Mark 7:10 (id: 1241007010)

10क्योंकि मूसा ने कहा था, ‘अपने पिता और अपनी माता का आदर करना,’ और ‘जो कोई {अपने} पिता या माता को बुरा कहे — वह मृत्यु से समाप्त हो जाए।’


## Mark 7:11 (id: 1241007011)

11परन्तु तुम कहते हो, ‘यदि कोई मनुष्य {अपने} पिता या {अपनी} माता से कहे, “जो कुछ तुझे मुझसे लाभ पहुँच सकता था, वह कुरबान हो चुका”’ (अर्थात, वह भेंट बन गया है),


## Mark 7:12 (id: 1241007012)

12अब तुम उसको {अपने} पिता या {अपनी} माता के लिए कुछ करने नहीं देते,


## Mark 7:13 (id: 1241007013)

13और तुम अपनी परम्पराओं से, जिन्हें तुमने ही ठहराया है, परमेश्वर के वचन को निष्प्रभावी कर देते हो, और तुम ऐसे\-ऐसे बहुत से {काम} करते हो।”


## Mark 7:14 (id: 1241007014)

14और फिर से भीड़ को अपने पास बुलाकर, वह उनसे कहने लगा, “{तुम} सब मेरी सुनो, और समझो:


## Mark 7:15 (id: 1241007015)

15ऐसी कोई वस्तु नहीं जो बाहर से मनुष्य में प्रवेश करके उसे अशुद्ध कर सके; परन्तु {जो} {वस्तुएँ} मनुष्य के भीतर से निकलती हैं, वे {वस्तुएँ} ही हैं जो मनुष्य को अशुद्ध करती हैं।”


## Mark 7:16 (id: 1241007016)

16\[यदि किसी व्यक्ति के पास सुनने के लिए कान हों, तो वह सुन ले।]


## Mark 7:17 (id: 1241007017)

17और जब उसने भीड़ के पास से एक घर में प्रवेश किया, तो उसके चेले उससे इस दृष्टांत के विषय में पूछने लगे।


## Mark 7:18 (id: 1241007018)

18और उसने उनसे कहा, “क्या तुम भी ऐसे ही नासमझ हो? क्या तुम नहीं समझते कि हर एक वस्तु {जो} बाहर से मनुष्य के भीतर जाती है, वह उसे अशुद्ध नहीं कर सकती,


## Mark 7:19 (id: 1241007019)

19क्योंकि वह उसके हृदय में नहीं, परन्तु पेट में जाती है, और (सब भोजन को शुद्ध ठहराते हुए) शौच में निकल जाती है।”


## Mark 7:20 (id: 1241007020)

20परन्तु उसने कहा, “जो मनुष्य में से बाहर निकलता है, वही मनुष्य को अशुद्ध करता है।


## Mark 7:21 (id: 1241007021)

21क्योंकि भीतर से, अर्थात् मनुष्य के हृदय से, बुरे\-बुरे विचार, यौन अनैतिकता, चोरी, हत्या,


## Mark 7:22 (id: 1241007022)

22व्यभिचार, लोभ, दुष्टता, छल, लुचपन, कुदृष्टि, निन्दा, अभिमान, {और} मूर्खता निकलती हैं।


## Mark 7:23 (id: 1241007023)

23ये सब बुराइयाँ भीतर ही से निकलती हैं, और मनुष्य को अशुद्ध करती हैं।”


## Mark 7:24 (id: 1241007024)

24अब वह वहाँ से उठकर सोर और सीदोन के देशों में आया, और एक घर में प्रवेश करके वह चाहता था कि कोई यह बात न जाने, परन्तु वह छिप न सका।


## Mark 7:25 (id: 1241007025)

25परन्तु तुरन्त ही, एक स्त्री जिसकी छोटी बेटी में अशुद्ध आत्मा थी, उसके विषय में सुनकर, उसके पाँवों पर आकर गिरी।


## Mark 7:26 (id: 1241007026)

26अब वह स्त्री यूनानी, सुरूफ‍िनीकी मूल की थी, और वह उससे विनती करने लगी कि वह उसकी बेटी में से दुष्टात्मा निकाल दे।


## Mark 7:27 (id: 1241007027)

27और वह उससे कहने लगा, “पहले लड़कों को खाने दे, क्योंकि लड़कों की रोटी लेकर कुत्तों के आगे डालना अच्छा नहीं है।”


## Mark 7:28 (id: 1241007028)

28परन्तु उसने उत्तर देकर उससे कहा, “हाँ, हे प्रभु, और कुत्ते भी तो मेज के नीचे बालकों की चूरचार में से खाते हैं।”


## Mark 7:29 (id: 1241007029)

29और उसने उससे कहा, “इस बात के कारण, चली जा; वह दुष्टात्मा तेरी बेटी में से निकल गई है।”


## Mark 7:30 (id: 1241007030)

30और अपने घर जाकर, उसने लड़की को खाट पर लेटे हुए पाया, और वह दुष्टात्मा निकल गई थी।


## Mark 7:31 (id: 1241007031)

31और सोर देश से निकलकर, दिकापुलिस देश के बीच सीदोन से होते हुए वह गलील की झील पर पहुँचा।


## Mark 7:32 (id: 1241007032)

32और लोग उसके पास एक बहरे और हकलाने वाले {मनुष्य} को लाए, और उन्होंने उससे विनती कि कि वह उस पर {अपना} हाथ रखे।


## Mark 7:33 (id: 1241007033)

33और उसने उसे भीड़ से अलग अकेले में ले जाकर, उसके कानों में अपनी उंगलियां डालीं, और थूककर उसने उसकी जीभ को छुआ।


## Mark 7:34 (id: 1241007034)

34और स्‍वर्ग की ओर देखकर, उसने आह भरी, और उससे कहा, “इप्‍फत्तह!” (अर्थात, “खुल जा!”)।


## Mark 7:35 (id: 1241007035)

35और उसके कान खुल गए, और उसकी जीभ की गाँठ भी खुल गई, और वह साफ\-साफ बोलने लगा।


## Mark 7:36 (id: 1241007036)

36और उसने उन्हें आज्ञा दी कि वे {यह बात} किसी से न कहें। परन्तु जितनी उसने उन्हें आज्ञा दी, उतना ही अधिक वे {उस बात का} प्रचार करने लगे।


## Mark 7:37 (id: 1241007037)

37और वे अत्यन्त विस्मित होकर कहने लगे, “उसने सब {बातों} को सही कर दिया है। यहाँ तक कि वह बहरों को सुनने और गूँगों को बोलने में सक्षम करता है।”


## Mark 8:1 (id: 1241008001)

1उन दिनों में, वहाँ फिर से बड़ी भीड़ होने, और खाने के लिए कुछ न मिलने पर, उसने अपने चेलों को पास बुलाकर, उनसे कहा,


## Mark 8:2 (id: 1241008002)

2“मुझे इस भीड़ पर तरस आता है, क्योंकि वे तीन दिन से अब तक मेरे साथ हैं, और उनके पास कुछ भी खाने को नहीं है।


## Mark 8:3 (id: 1241008003)

3और यदि मैं उन्हें भूखा घर भेज दूँ, तो मार्ग में मूर्छित हो जाएँगे, और इनमें से कोई\-कोई तो दूर से आए हैं।”


## Mark 8:4 (id: 1241008004)

4और उसके चेलों ने उसे उत्तर दिया, “यहाँ इस सुनसान जगह में इन {लोगों} को खिलाने के लिए कोई कहाँ से रोटी ला पाएगा?”


## Mark 8:5 (id: 1241008005)

5और उसने उनसे पूछा, “तुम्हारे पास कितनी रोटियाँ हैं?” और उन्होंने कहा, “सात।”


## Mark 8:6 (id: 1241008006)

6और उसने लोगों को भूमि पर बैठने की आज्ञा दी, और उन सात रोटियों को लेकर, धन्यवाद करके, उसने उनको तोड़ा, और अपने चेलों को देता गया ताकि वे उनको परोसें, और उन्होंने लोगों के आगे परोस दी।


## Mark 8:7 (id: 1241008007)

7और उनके पास थोड़ी सी छोटी मछलियाँ भी थीं, और उनको आशीषित करके, उसने उन्हें वह भी परोसने के लिए कहा।


## Mark 8:8 (id: 1241008008)

8और वे खाकर तृप्त हो गए, और उन्होंने उनके बहुत सारे टुकड़े — अर्थात सात टोकरे उठाए।


## Mark 8:9 (id: 1241008009)

9और वहाँ 4, 000 के लगभग लोग थे, और उसने उनको विदा किया।


## Mark 8:10 (id: 1241008010)

10और तुरन्त ही, अपने चेलों के साथ नाव पर चढ़कर, वह दलमनूता प्रदेश में चला गया।


## Mark 8:11 (id: 1241008011)

11और फरीसी निकलकर उस से वाद\-विवाद करने लगे, और उसे परखने के लिये उससे कोई स्‍वर्ग से चिन्ह मांगा।


## Mark 8:12 (id: 1241008012)

12और अपनी आत्मा में बड़ी आह भरकर उसने कहा, “यह पीढ़ी चिन्ह की खोज में क्यों रहती हैं? मैं तुम से सच कहता हूँ, कि यदि इस पीढ़ी को कोई चिन्ह दिया जाए …”


## Mark 8:13 (id: 1241008013)

13और उन्हें छोड़कर, फिर से नाव पर चढ़कर, वह दूसरी तरफ चला गया।


## Mark 8:14 (id: 1241008014)

14और वे रोटी लेना भूल गए थे, और नाव में उनके पास एक रोटी के अलावा और रोटी नहीं थी।


## Mark 8:15 (id: 1241008015)

15और उसने उन्हें यह कहकर चेतावनी दी, “ध्यान रखो!, फरीसियों के ख़मीर से और हेरोदेस के ख़मीर से सतर्क रहो।”


## Mark 8:16 (id: 1241008016)

16और वे आपस में चर्चा कर रहे थे कि उनके पास तो रोटी नहीं है।


## Mark 8:17 (id: 1241008017)

17और {यह} जानकर, यीशु ने उनसे कहा, “तुम आपस में यह विचार क्यों कर रहे हो कि तुम्हारे पास रोटी नहीं है? क्या तुम अब तक नहीं जानते, और नहीं समझते? क्या तुम्हारे हृदय कठोर हो गए हैं?


## Mark 8:18 (id: 1241008018)

18आँखें होते हुए भी, क्या तुम नहीं देखते? और कान होते हुए भी, क्या तुम नहीं सुनते? और क्या तुम्हें स्मरण नहीं?


## Mark 8:19 (id: 1241008019)

19जब मैंने 5, 000 के बीच में पाँच रोटियाँ तोड़ी थीं, तो तुमने टुकड़ों की कितनी टोकरियाँ भरकर उठाई थीं?” उन्होंने उससे कहा, “12।”


## Mark 8:20 (id: 1241008020)

20“और जब 4, 000 के बीच में सात थीं, तो तुमने टुकड़ों के कितने टोकरे भरकर उठाए थे?” और उन्होंने उससे कहा, “सात।”


## Mark 8:21 (id: 1241008021)

21और उसने उनसे कहा, “तुम अब तक कैसे नहीं समझते?”


## Mark 8:22 (id: 1241008022)

22और वे बैतसैदा में आए, और लोग एक अंधे {मनुष्य} को उसके पास लेकर आए और उससे विनती की कि वह उसे छूए।


## Mark 8:23 (id: 1241008023)

23और उस अंधे मनुष्य का हाथ पकड़कर, वह उसे गाँव के बाहर ले गया। और उसकी आँखों में थूककर, उस पर {अपने} हाथ रखकर, उसने उससे पूछा,“क्या तू कुछ देखता है?”


## Mark 8:24 (id: 1241008024)

24और आँखें उठाकर, वह कहने लगा, “मुझे ऐसे मनुष्य दिखाई देते हैं, जो चलते हुए वृक्षों के समान दिखते हैं।”


## Mark 8:25 (id: 1241008025)

25तब उसने फिर से उसकी आँखों पर {अपने} हाथ रखे, और उसने ध्यान से देखा और चंगा हो गया, और सब कुछ साफ\-साफ देखने लगा।


## Mark 8:26 (id: 1241008026)

26और उसने उसे यह कहकर उसके घर भेज दिया, “तू इस नगर में घुसना भी नहीं।”


## Mark 8:27 (id: 1241008027)

27और यीशु एवं उसके चेले निकलकर कैसरिया फिलिप्पी के गाँवों में चले गए, और मार्ग में वह अपने चेलों से यह कहकर प्रश्न करने लगा, “लोग क्या कहते हैं कि मैं कौन हूँ?”


## Mark 8:28 (id: 1241008028)

28परन्तु वे उससे यह कहकर, बोलने लगे, “यूहन्ना बपतिस्मा देने वाला, और कोई\-कोई, एलिय्याह, परन्तु कोई\-कोई, भविष्यद्वक्ताओं में से एक।”


## Mark 8:29 (id: 1241008029)

29और वह उनसे प्रश्न करने लगा, “परन्तु तुम क्या कहते हो {कि} मैं कौन हूँ?” और उत्तर देते हुए, पतरस उससे कहता है, “तू मसीह है।”


## Mark 8:30 (id: 1241008030)

30और उसने उन्हें चेतावनी दी कि वे उसके विषय में किसी से न कहें।


## Mark 8:31 (id: 1241008031)

31और वह उन्हें सिखाने लगा कि मनुष्य के पुत्र के लिए यह आवश्यक है कि वह बहुत {बातों में} दुःख उठाए और पुरनियों एवं प्रधान याजकों तथा शास्त्रियों के द्वारा अस्वीकार कर दिया जाए और मार डाला जाए और तीन दिन बाद जी उठे।


## Mark 8:32 (id: 1241008032)

32और वह यह बात उनसे खुल्लमखुल्ला कह रहा था। और उसे अलग ले जाकर, पतरस उसे डाँटने लगा।


## Mark 8:33 (id: 1241008033)

33परन्तु यीशु ने फिरकर, और अपने चेलों की ओर देखकर, पतरस को डाँटकर कहा, “हे शैतान, मेरे सामने से दूर हो! क्योंकि तू परमेश्वर की {बातों} पर नहीं, परन्तु मनुष्य की {बातों} पर अपना मन लगाता है।”


## Mark 8:34 (id: 1241008034)

34और अपने चेलों समेत भीड़ को पास बुलाकर, उसने उनसे कहा, “यदि कोई मेरे पीछे आना चाहे, तो वह अपने आप का इन्कार करे और अपना क्रूस उठाकर, मेरे पीछे हो ले।


## Mark 8:35 (id: 1241008035)

35क्योंकि जो कोई अपना प्राण बचाना चाहे वह उसे खोएगा, परन्तु जो कोई मेरे और सुसमाचार के निमित्त अपना प्राण खोएगा, वह उसे बचाएगा।


## Mark 8:36 (id: 1241008036)

36क्योंकि कोई मनुष्य सारे जगत को प्राप्त करे और अपना प्राण खो दे, तो उसे क्या लाभ होगा?


## Mark 8:37 (id: 1241008037)

37क्योंकि कोई मनुष्य अपने प्राण के बदले क्या देगा?


## Mark 8:38 (id: 1241008038)

38क्योंकि यदि कोई जन इस व्यभिचारी और पापी पीढ़ी के बीच मुझसे और मेरी बातों से लजाता है, तो जब मनुष्य का पुत्र पवित्र स्वर्गदूतों के साथ अपने पिता की महिमा में आएगा, तब वह भी उससे भी लजाएगा।”


## Mark 9:1 (id: 1241009001)

1और वह उनसे कहने लगा, “मैं तुम से सच कहता हूँ, कि जो यहाँ खड़े हैं उनमें से कई ऐसे हैं जो निश्चित रूप से मृत्यु का स्वाद न चखेंगे, इससे पहले कि वे परमेश्वर के राज्य को सामर्थ्य सहित आता हुआ न देख लें,।”


## Mark 9:2 (id: 1241009002)

2और छः दिन बाद, यीशु अपने साथ पतरस और याकूब और यूहन्ना को लेकर अकेले किसी ऊँचे पहाड़ पर गया, और उनके सामने उसका रूप बदल गया।


## Mark 9:3 (id: 1241009003)

3और उसका वस्त्र अति उज्‍ज्वल होकर ऐसे चमकने लगा, कि पृथ्वी पर कोई धोबी भी उन्हें वैसा उज्‍ज्वल नहीं कर सकता।


## Mark 9:4 (id: 1241009004)

4और उन्हें मूसा के साथ एलिय्याह दिखाई दिया, और वे यीशु के साथ बातें करते थे।


## Mark 9:5 (id: 1241009005)

5और उत्तर देते हुए, पतरस ने यीशु से कहा, “हे रब्बी, हमारे लिए यहाँ रहना अच्छा है, और हमें तीन मंडप बनाने दे कि एक तेरे लिए, एक मूसा के लिए, और एक एलिय्याह के लिए हो।”


## Mark 9:6 (id: 1241009006)

6(क्योंकि वह न जानता था कि उसे क्या उत्तर देना चाहिए, क्योंकि वे डर गए थे।)


## Mark 9:7 (id: 1241009007)

7और एक बादल ने आकर उन्हें ढाँप लिया, और उस बादल में से यह वाणी आई, “यह मेरा प्रिय पुत्र है। इसकी सुनो।”


## Mark 9:8 (id: 1241009008)

8और एकाएक, चारों ओर देखने पर, उन्होंने यीशु को छोड़ अपने साथ और किसी को न देखा।


## Mark 9:9 (id: 1241009009)

9और {जब} वे पहाड़ से उतर रहे थे, तो उसने उन्हें आज्ञा दी ताकि जब तक मनुष्य का पुत्र मरे हुओं में से जी न उठे, तब तक जो कुछ उन्होंने देखा था वह किसी से न कहें।


## Mark 9:10 (id: 1241009010)

10और उन्होंने इस बात को अपने तक ही रखा, और आपस में चर्चा करने लगे कि यह “मरे हुओं में से जी उठने” का क्या अर्थ है।


## Mark 9:11 (id: 1241009011)

11और वे उससे यह कहकर प्रश्न करने लगे, “शास्त्री क्यों कहते हैं कि एलिय्याह का पहले आना अवश्य है?”


## Mark 9:12 (id: 1241009012)

12परन्तु उसने उनसे कहा, “एलिय्याह सब {कुछ} ठीक करने के लिए पहले ही आ गया है। और मनुष्य के पुत्र के विषय में यह कैसे लिखा गया है कि वह बहुत {बातों में} दुःख उठाएगा, और तुच्छ गिना जाएगा?


## Mark 9:13 (id: 1241009013)

13परन्तु मैं तुम से कहता हूँ कि एलिय्याह वास्तव में आ चुका है, और जैसा उसके विषय में लिखा है कि जो कुछ उन्होंने उसके साथ करना चाहा वह उसके साथ किया।”


## Mark 9:14 (id: 1241009014)

14और चेलों के पास आकर, उन्होंने देखा कि उनके चारों ओर बड़ी भीड़ थी और शास्त्री उनके साथ वाद\-विवाद कर रहे थे।


## Mark 9:15 (id: 1241009015)

15और तुरन्त ही, उसे देखकर, सारी भीड़ अचम्भा करने लगी, और {उसकी} ओर दौड़कर वे उसे नमस्कार करने लगे।


## Mark 9:16 (id: 1241009016)

16और उसने उनसे पूछा, “तुम इनसे किस विषय में वाद\-विवाद कर रहे हो?”


## Mark 9:17 (id: 1241009017)

17और भीड़ में से एक मनुष्य ने उसे उत्तर दिया, “हे गुरु, मैं अपने पुत्र को, जिसमें गूँगी आत्मा समाई है, तेरे पास लाया था।


## Mark 9:18 (id: 1241009018)

18और जहाँ कहीं वह उसे पकड़ती है, वहीं उसे पटक देती है, और वह मुँह में झाग भर लाता, और {अपने} दाँत पीसता, और कठोर हो जाता है, और मैंने तेरे चेलों से विनती की कि वे उसे निकाल दें, परन्तु वे उतने बलवंत नहीं थे।”


## Mark 9:19 (id: 1241009019)

19परन्तु उन्हें उत्तर देते हुए, उसने कहा, “हे अविश्वासी पीढ़ी, मैं कब तक तुम्हारे साथ रहूँगा? मैं कब तक तुम्हारी सहूँगा? उसे मेरे पास लाओ।”


## Mark 9:20 (id: 1241009020)

20और वे उसे उसके पास लेकर आए, और उसे देखकर, उस आत्मा ने तुरन्त ही उसे मरोड़ा, और भूमि पर गिरकर, वह मुँह से झाग बहाते हुए यहाँ\-वहाँ लोटने लगा।


## Mark 9:21 (id: 1241009021)

21और उसने उसके पिता से पूछा, “कितने दिन हुए जब से इसके साथ यह हो रहा है?” और उसने कहा, “बचपन से।


## Mark 9:22 (id: 1241009022)

22और इसे कभी आग और कभी पानी दोनों में गिराया गया ताकि वह इसे नाश कर सके, परन्तु यदि तू कुछ कर सके, तो हम पर तरस खाकर हमारी सहायता कर।”


## Mark 9:23 (id: 1241009023)

23परन्तु यीशु ने उससे कहा, “‘यदि तू कर सकता है’? विश्वास करने वाले के लिए सब {बातें} सम्भव हैं।”


## Mark 9:24 (id: 1241009024)

24और उस लड़के का पिता, तुरन्त पुकारकर कहने लगा, “मैं विश्वास करता हूँ! {मेरे} अविश्वास में मेरी मदद कर!”


## Mark 9:25 (id: 1241009025)

25और यीशु ने यह देखकर कि एक भीड़ दौड़कर {उनके} पास आ रही है, उस अशुद्ध आत्मा को यह कहकर डाँटा, “हे गूँगी और बहरी आत्मा, मैं तुझे आज्ञा देता हूँ, उसमें से निकल आ, और उसमें फिर कभी प्रवेश न करना।”


## Mark 9:26 (id: 1241009026)

26और चिल्लाकर तथा उसे बहुत मरोड़कर, वह निकल गई, और वह मरा हुआ सा हो गया, कि कई लोग कहने लगे, “वह मर गया है।”


## Mark 9:27 (id: 1241009027)

27परन्तु यीशु ने, उसके हाथ से पकड़कर {उसे} उठाया, और वह खड़ा हो गया।


## Mark 9:28 (id: 1241009028)

28और {जब} वह एक घर में गया, तो उसके चेलों ने अकेले में उससे पूछा, “हम उसे क्यों नहीं निकाल सके?”


## Mark 9:29 (id: 1241009029)

29और उसने उनसे कहा, “यह जाति बिना प्रार्थना और उपवास के किसी और उपाय से निकल नहीं सकती।”


## Mark 9:30 (id: 1241009030)

30और वहाँ से निकलकर, वे गलील में होकर गए, परन्तु वह नहीं चाहता था कि इस बात को कोई जाने,


## Mark 9:31 (id: 1241009031)

31क्योंकि वह अपने चेलों को शिक्षा देता और उनसे कहता था, “मनुष्य का पुत्र मनुष्यों के हाथों में सौंपा दिया जाएगा, और वे उसे मार डालेंगे। और मार डाले जाने के तीन दिन बाद वह जी उठेगा।”


## Mark 9:32 (id: 1241009032)

32परन्तु वे इस बात को नहीं समझ पाए, और वे उससे पूछने से डरते थे।


## Mark 9:33 (id: 1241009033)

33और वे कफरनहूम में आए, और घर में आकर, उसने उनसे पूछा, “मार्ग में तुम किस बात पर वाद\-विवाद कर रहे थे?”


## Mark 9:34 (id: 1241009034)

34परन्तु वे चुप रहे, क्योंकि मार्ग में उन्होंने आपस में इस विषय पर वाद\-विवाद किया था कि सबसे बड़ा कौन {है}?


## Mark 9:35 (id: 1241009035)

35और बैठ जाने के बाद, उसने बारहों को एक साथ बुलाया, और उनसे कहा, “यदि कोई बड़ा होना चाहता है, तो वह सबसे छोटा और सब का सेवक बने।”


## Mark 9:36 (id: 1241009036)

36और एक बालक को लेकर, उसने उसे उनके बीच में खड़ा किया, और उसे गोद में लेकर, उसने उनसे कहा,


## Mark 9:37 (id: 1241009037)

37“जो कोई मेरे नाम से ऐसे बालकों में से किसी एक को भी ग्रहण करता है, वह मुझे ग्रहण करता है; और जो कोई मुझे ग्रहण करता है, वह मुझे नहीं बल्कि मेरे भेजनेवाले को ग्रहण करता है।”


## Mark 9:38 (id: 1241009038)

38यूहन्ना ने उससे कहा, “हे गुरु, हमने किसी को तेरे नाम से दुष्टात्माओं को निकालते देखा, और हम उसे रोक रहे थे क्योंकि वह हमारा अनुसरण नहीं कर रहा था।”


## Mark 9:39 (id: 1241009039)

39परन्तु यीशु ने कहा, “उसे मत रोको, क्योंकि ऐसा कोई नहीं जो मेरे नाम से सामर्थ्य का काम करे, और उसके बाद शीघ्र ही मेरे विषय में बुरा बोले।


## Mark 9:40 (id: 1241009040)

40क्योंकि जो हमारे विरोध में नहीं, वह हमारी ओर है।


## Mark 9:41 (id: 1241009041)

41क्योंकि जो कोई एक कटोरा पानी तुम्हें नाम में पिलाए कि तुम मसीह के हो, तो मैं तुम से सच कहता हूँ कि वह निश्चित रूप से अपना प्रतिफल न खोएगा।


## Mark 9:42 (id: 1241009042)

42और जो कोई मुझ पर विश्वास करने वाले इन छोटों में से किसी को ठोकर खिलाए, तो उसके लिए बेहतर यह है कि एक बड़ी चक्की का पाट उसके गले में लटकाया जाए और उसे समुद्र में फेंक दिया जाए।


## Mark 9:43 (id: 1241009043)

43और यदि तेरा हाथ तुझे ठोकर खिलाए, तो उसे काट डाल। तेरे लिए टुंडा होकर जीवन में प्रवेश करना, दो हाथ रहते हुए नरक की कभी न बुझने वाली उस आग में जाने से बेहतर है।


## Mark 9:44 (id: 1241009044)

44\[जहाँ उनका कीड़ा नहीं मरता, और आग नहीं बुझती।]


## Mark 9:45 (id: 1241009045)

45और यदि तेरा पाँव तुझे ठोकर खिलाए, तो उसे काट डाल। तेरे लिए लंगड़ा होकर जीवन में प्रवेश करना, दो पाँव रहते हुए नरक में डाले जाने से बेहतर है।


## Mark 9:46 (id: 1241009046)

46\[जहाँ उनका कीड़ा नहीं मरता, और आग नहीं बुझती।]


## Mark 9:47 (id: 1241009047)

47और यदि तेरी आँख तुझे ठोकर खिलाए, तो उसे निकालकर फेंक दे। तेरे लिए काना होकर परमेश्वर के राज्य में प्रवेश करना, दो आँख रहते हुए नरक में डाले जाने से बेहतर है।


## Mark 9:48 (id: 1241009048)

48जहाँ उनका कीड़ा नहीं मरता, और आग नहीं बुझती।


## Mark 9:49 (id: 1241009049)

49क्योंकि हर एक व्यक्ति आग से नमकीन किया जाएगा।


## Mark 9:50 (id: 1241009050)

50नमक अच्छा है, परन्तु यदि वह नमकरहित हो जाए, तो तुम उसे किससे स्वादित करोगे? अपने में नमक रखो, और एक दूसरे के साथ मेल मिलाप रखो।”


## Mark 10:1 (id: 1241010001)

1और उस स्थान से उठकर, वह यहूदिया के देश और यरदन के दूसरी तरफ गया, और उसके पास फिर से भीड़ इकट्ठा हो गई। और जैसा {करने की} उसकी रीति थी वह फिर से उन्हें शिक्षा देने लगा।


## Mark 10:2 (id: 1241010002)

2और फरीसी उसके पास आकर उसकी परीक्षा करने के लिए उससे प्रश्न करने लगे कि क्या किसी पुरुष का अपनी पत्नी को तलाक देना उचित है?


## Mark 10:3 (id: 1241010003)

3परन्तु उत्तर देते हुए, उसने उनसे कहा, “मूसा ने तुम्हें क्या आज्ञा दी है?


## Mark 10:4 (id: 1241010004)

4और उन्होंने कहा, “मूसा ने उस पुरुष को तलाक\-पत्र लिखने की और {उस स्त्री को} निकाल देने की अनुमति दी है।”


## Mark 10:5 (id: 1241010005)

5परन्तु यीशु ने उनसे कहा, “तुम्हारे हृदय की कठोरता के कारण, उसने तुम्हारे लिए इस आज्ञा को लिखा।


## Mark 10:6 (id: 1241010006)

6परन्तु सृष्टि के आरम्भ से, ‘उसने उनको नर और नारी करके बनाया है।’


## Mark 10:7 (id: 1241010007)

7‘इस कारण से मनुष्य अपने माता और पिता को छोड़ देगा,


## Mark 10:8 (id: 1241010008)

8और वे दोनों एक तन होंगे।’ इसलिए वे अब दो नहीं, परन्तु एक तन हैं।


## Mark 10:9 (id: 1241010009)

9इसलिए, जिसे परमेश्वर ने एक साथ जोड़ा है, उसे मनुष्य अलग न करे।”


## Mark 10:10 (id: 1241010010)

10और घर में फिर से चेलों ने इसके विषय में उससे पूछा।


## Mark 10:11 (id: 1241010011)

11और उसने उनसे कहा, “जो पुरुष अपनी पत्नी को तलाक दे और दूसरी से विवाह करे तो वह उसके विरोध में व्यभिचार करता है।


## Mark 10:12 (id: 1241010012)

12और यदि वह स्त्री, अपने पति को तलाक देकर, दूसरे से विवाह करे, तो वह भी व्यभिचार करती है।”


## Mark 10:13 (id: 1241010013)

13और लोग बालकों को उसके पास लाने लगे कि वह उन्हें छूए, परन्तु चेलों ने उनको डाँटा।


## Mark 10:14 (id: 1241010014)

14परन्तु यह देखकर, यीशु ने क्रोधित हुआ और उनसे कहा, “बालकों को मेरे पास आने दो और उन्हें मत रोको, क्योंकि परमेश्वर का राज्य ऐसों ही का है।


## Mark 10:15 (id: 1241010015)

15मैं तुम से सच कहता हूँ, कि जो कोई परमेश्वर के राज्य को बालक के समान ग्रहण न करे, वह निश्चित रूप से उसमें प्रवेश करने न पाएगा।”


## Mark 10:16 (id: 1241010016)

16और उन्हें गोद में लेकर, उसने {अपने} हाथ उन पर रखकर {उन्हें} आशीष दी।


## Mark 10:17 (id: 1241010017)

17और {जब} वह यात्रा में जा रहा था, तो कोई मनुष्य {उसके} पास दौड़ता हुआ आया और, उसके आगे घुटने टेककर, उससे पूछा, “हे उत्तम गुरु, मुझे ऐसा क्या करना चाहिए कि मैं अनन्त जीवन का वारिस हो जाऊँ?”


## Mark 10:18 (id: 1241010018)

18परन्तु यीशु ने उससे कहा, “तू मुझे उत्तम क्यों कहता है? केवल परमेश्वर को छोड़ और कोई उत्तम नहीं।


## Mark 10:19 (id: 1241010019)

19तू आज्ञाओं को तो जानता है: ‘हत्या न करना, व्यभिचार न करना, चोरी न करना, झूठी गवाही न देना, छल न करना, अपने पिता और माता का आदर करना।’”


## Mark 10:20 (id: 1241010020)

20परन्तु उसने उससे कहा, “हे गुरु, इन सब {बातों} का पालन तो मैं अपने लड़कपन से करता आया हूँ।”


## Mark 10:21 (id: 1241010021)

21परन्तु यीशु ने, उस पर दृष्टि करके, उससे प्रेम किया, और उससे कहा, “तुझ में एक {बात} की घटी है; जाकर जो कुछ तेरे पास है उसे बेच दे, और गरीबों को दे दे, और तुझे स्वर्ग में धन मिलेगा, और आकर मेरे पीछे हो ले।”


## Mark 10:22 (id: 1241010022)

22परन्तु {इस} बात पर उदास होकर, वह शोक करता हुआ चला गया, क्योंकि उसके पास बहुत सम्पत्ति थी।


## Mark 10:23 (id: 1241010023)

23और यीशु ने चारों ओर देखकर, अपने चेलों से कहा, “जिसके पास बहुत धन है उसके लिए परमेश्वर के राज्य में प्रवेश करना कितना कठिन है!”


## Mark 10:24 (id: 1241010024)

24और चेले उसकी बातों पर अचम्भा करने लगे हुए, परन्तु उत्तर देते हुए, यीशु ने फिर से उनसे कहा, “हे बालकों, परमेश्वर के राज्य में प्रवेश करना कितना कठिन है!


## Mark 10:25 (id: 1241010025)

25परमेश्वर के राज्य में धनवान {व्यक्ति} के प्रवेश करने की तुलना में ऊँट का सूई के नाके में से होकर निकल जाना सहज है!”


## Mark 10:26 (id: 1241010026)

26और वे बहुत ही विस्मित होकर, उससे कहने लगे, “तो फिर किसका उद्धार हो सकता है?”


## Mark 10:27 (id: 1241010027)

27उनकी ओर देखकर, यीशु ने कहा, “मनुष्यों से तो यह असम्भव है, परन्तु परमेश्वर के लिए नहीं। क्योंकि परमेश्वर के लिए सब {बातें} सम्भव {हैं}।”


## Mark 10:28 (id: 1241010028)

28पतरस उससे कहने लगा, “देख, हम तो सब कुछ छोड़कर तेरे पीछे हो लिए हैं।”


## Mark 10:29 (id: 1241010029)

29यीशु ने कहा, “मैं तुम से सच कहता हूँ, कि ऐसा कोई नहीं जिसने मेरे और सुसमाचार के निमित्त घर या भाइयों या बहनों या माता या पिता या बाल\-बच्चों या खेतों को छोड़ दिया हो,


## Mark 10:30 (id: 1241010030)

30अब जो इस समय सौ गुणा {अधिक} न पाए: सताव के साथ घरों और भाइयों और बहनों और माताओं और बाल\-बच्चों और खेतों को, और आने वाले युग में अनन्त जीवन को।


## Mark 10:31 (id: 1241010031)

31परन्तु बहुत सारे {जो} पहले हैं, वे पिछले होंगे, और जो पिछले हैं, वे पहले होंगे।”


## Mark 10:32 (id: 1241010032)

32अब वे यरूशलेम को जाते हुए मार्ग में थे, और यीशु उनके आगे\-आगे चल रहा था। और वे चकित थे, परन्तु पीछे आने वाले डरे हुए थे। और फिर से उन बारहों को अलग ले जाकर, वह उन्हें वे बातें बताने लगा {जो} उस पर घटित होने वाली थीं।


## Mark 10:33 (id: 1241010033)

33“देखो, हम यरूशलेम को जा रहे हैं, और मनुष्य का पुत्र प्रधान याजकों एवं शास्त्रियों के हाथों में सौंप दिया जाएगा, और वे उसको मृत्यु के योग्य ठहराएँगे, और उसे अन्यजातियों के हाथ में सौंप देंगे।


## Mark 10:34 (id: 1241010034)

34और वे उसका ठठ्ठा करेंगे और उस पर थूकेंगे और उसे कोड़े मारेंगे, और {उसे} मार डालेंगे, परन्तु तीन दिन बाद, वह उठेगा।”


## Mark 10:35 (id: 1241010035)

35और जब्दी के पुत्र, याकूब और यूहन्ना ने उसके पास आकर, उससे कहा, “हे गुरु, हमारी इच्छा है कि जो कुछ हम तुझ से माँगे, वह तू हमारे लिए करे।”


## Mark 10:36 (id: 1241010036)

36और उसने उनसे कहा, “तुम क्या चाहते हो कि मैं तुम्हारे लिए करूँ?”


## Mark 10:37 (id: 1241010037)

37और उन्होंने उससे कहा, “हमें यह दे कि तेरी महिमा में हम, एक तेरे दाहिने हाथ और एक तेरे बाएँ हाथ बैठें।”


## Mark 10:38 (id: 1241010038)

38परन्तु यीशु ने उनसे कहा, “तुम नहीं जानते कि क्या माँग रहे हो। जो कटोरा मैं पीने पर हूँ, क्या तुम पी सकते हो या जो बपतिस्मा मैं लेने पर हूँ, क्या तुम वह बपतिस्मा ले सकते हो?”


## Mark 10:39 (id: 1241010039)

39और उन्होंने उससे कहा, “हम कर सकते हैं।” परन्तु यीशु ने उनसे कहा, “जो कटोरा मैं पीने पर हूँ, तुम भी पीओगे, और जो बपतिस्मा मैं लेने पर हूँ, तुम भी वह बपतिस्मा लोगे।


## Mark 10:40 (id: 1241010040)

40परन्तु मेरे दाहिने हाथ या मेरे बाएँ हाथ बैठने को देना मेरे वश में नहीं, परन्तु {यह} उनके लिए है जिनके लिए इसे तैयार किया गया है।”


## Mark 10:41 (id: 1241010041)

41और {यह} सुनकर, दस याकूब और यूहन्ना पर बहुत क्रोधित होने लगे।


## Mark 10:42 (id: 1241010042)

42और यीशु ने उनको पास बुलाकर, उनसे कहा, “तुम जानते हो कि जो अन्यजातियों के अधिपति समझे जाते हैं, वे उन पर प्रभुता करते हैं, और उनमें जो बड़े हैं वे उन पर अधिकार जताते हैं।


## Mark 10:43 (id: 1241010043)

43परन्तु तुम में ऐसा नहीं है। बल्कि जो कोई तुम में बड़ा होना चाहे वह तुम्हारा सेवक बने,


## Mark 10:44 (id: 1241010044)

44और जो कोई तुम में बड़ा होना चाहे वह सब का दास बने।


## Mark 10:45 (id: 1241010045)

45क्योंकि मनुष्य का पुत्र भी सेवा करवाने नहीं, परन्तु सेवा करने, और बहुतों की छुड़ौती के लिए अपना प्राण देने को आया है।”


## Mark 10:46 (id: 1241010046)

46और वे यरीहो में आए, और {जब} वह अपने चेलों तथा एक बड़ी भीड़ के साथ यरीहो से निकल रहा था, तब तिमाई का पुत्र बरतिमाई, एक अंधा भिखारी, सड़क के किनारे बैठा हुआ था।


## Mark 10:47 (id: 1241010047)

47और यह सुनकर कि यह यीशु नासरी है, वह पुकार\-पुकारकर कहने लगा, “हे यीशु, दाऊद के पुत्र, मुझ पर दया कर!”


## Mark 10:48 (id: 1241010048)

48और बहुतों ने उसे डाँटा कि वह चुप हो जाए, परन्तु वह तो और भी पुकारने लगा, “हे दाऊद के पुत्र, मुझ पर दया कर!”


## Mark 10:49 (id: 1241010049)

49और यीशु ने ठहरकर कहा, “उसे बुलाओ।” और लोगों ने उस अंधे {मनुष्य} को बुलाकर उससे कहा, “साहस रख! उठ! वह तुझे बुला रहा है।”


## Mark 10:50 (id: 1241010050)

50और अपना अंगरखा एक तरफ फेंककर, और झट से उठकर, वह यीशु के पास आया।


## Mark 10:51 (id: 1241010051)

51और उसे उत्तर देते हुए, यीशु ने कहा, “तू क्या चाहता है कि मैं तेरे लिए करूँ?” और उस अंधे मनुष्य ने उससे कहा, “हे रब्बी, यह कि मैं फिर से देखने लगूँ।”


## Mark 10:52 (id: 1241010052)

52और यीशु ने उससे कहा, “चला जा। तेरे विश्वास ने तुझे चंगा कर दिया है।” और तुरन्त ही वह फिर से देखने लगा, और वह मार्ग में उसके पीछे हो लिया।


## Mark 11:1 (id: 1241011001)

1और जब वे यरूशलेम के निकट, जैतून पहाड़ पर, बैतफगे और बैतनिय्याह के पास आए, तो उसने अपने दो चेलों को भेजा,


## Mark 11:2 (id: 1241011002)

2और उनसे कहा, “अपने सामने के गाँव में जाओ, और उसमें प्रवेश करते ही, एक गदही का बच्चा बंधा हुआ तुम्हें मिलेगा, जिस पर अभी तक कोई मनुष्य नहीं बैठा है। उसे खोलकर {यहाँ} ले आओ।


## Mark 11:3 (id: 1241011003)

3और यदि तुम से कोई कहे, ‘ऐसा क्यों कर रहे हो?’ तो कहना, ‘प्रभु को इसकी आवश्यकता है और तुरन्त ही वह उसे यहाँ वापिस भेज देगा।’”


## Mark 11:4 (id: 1241011004)

4और उन्होंने जाकर उस बच्चे को द्वार के पास बाहर गली में बंधा हुआ पाया, और उन्होंने उसे खोल लिया।


## Mark 11:5 (id: 1241011005)

5और उन लोगों में से कुछ ने जो वहाँ खड़े थे उनसे कहा, “गदही के बच्चे को खोलकर, तुम क्या कर रहे हो?”


## Mark 11:6 (id: 1241011006)

6और जैसा यीशु ने उन्हें बताया था, वैसा ही उन्होंने उनसे कह दिया, और उन्होंने उन्हें जाने दिया।


## Mark 11:7 (id: 1241011007)

7और वे गदही के बच्चे को यीशु के पास लेकर आए और उस पर अपने कपड़े डाले, और वह उस पर बैठ गया।


## Mark 11:8 (id: 1241011008)

8और कई लोगों ने अपने कपड़े मार्ग में बिछाए, और दूसरों ने वे डालियाँ बिछाईं जो उन्होंने खेतों में से काटी थीं।


## Mark 11:9 (id: 1241011009)

9जो उसके आगे\-आगे जाते थे और जो पीछे\-पीछे चले आते थे दोनों ही पुकार\-पुकारकर कहते जाते थे, “होशाना! धन्य है वह जो प्रभु के नाम से आता है।


## Mark 11:10 (id: 1241011010)

10हमारे पिता दाऊद का राज्य जो आ रहा है वह धन्य है! आकाश में होशाना!”


## Mark 11:11 (id: 1241011011)

11और उसने यरूशलेम में पहुँचकर मन्दिर में प्रवेश किया; और चारों ओर की सब वस्तुओं को देखकर, वह बारह के साथ बैतनिय्याह को चला गया, क्योंकि साँझ हो गई थी।


## Mark 11:12 (id: 1241011012)

12और दूसरे दिन, {जब} वे बैतनिय्याह से निकले, तो उसे भूख लगी।


## Mark 11:13 (id: 1241011013)

13और दूर से अंजीर का एक पत्तों वाला पेड़ देखकर, वह गया, कि यदि सम्भव हो तो उस पर उसे कुछ मिल जाए। परन्तु उसके पास आकर, उसे पत्तों को छोड़ कुछ न मिला, क्योंकि वह अंजीरों का मौसम नहीं था।


## Mark 11:14 (id: 1241011014)

14और उत्तर देते हुए, उसने उससे कहा, “अब से अनन्तकाल तक कोई तेरा फल न खा पाएगा।” और उसके चेलों ने भी {यह} सुना।


## Mark 11:15 (id: 1241011015)

15और यरूशलेम में आकर, और मन्दिर में प्रवेश करके, वह मंदिर में से बेचने वालों को और खरीदने वालों को बाहर निकालने लगा, और उसने पैसे बदलने वालों की मेजें तथा कबूतर के बेचने वालों की चौकियाँ उलट दीं।


## Mark 11:16 (id: 1241011016)

16और उसने मन्दिर में से होकर किसी को बर्तन लेकर आने\-जाने न दिया।


## Mark 11:17 (id: 1241011017)

17और वह उन्हें यह कहकर शिक्षा दे रहा था, “क्या यह नहीं लिखा है कि ‘मेरा घर सब जातियों के लिए प्रार्थना का घर कहलाएगा’? परन्तु तुमने इसे डाकुओं की खोह बना दिया है।”


## Mark 11:18 (id: 1241011018)

18और प्रधान याजकों एवं शास्त्रियों ने {यह} सुना, और वे अवसर ढूँढ़ने लगे कि उसे मार डालें, इसलिए कि वे उससे डरते थे क्योंकि सम्पूर्ण भीड़ उसकी शिक्षा से अचम्भित थी।


## Mark 11:19 (id: 1241011019)

19और जब संध्या हुई तो वे नगर से बाहर चले गए।


## Mark 11:20 (id: 1241011020)

20और सुबह में जाते हुए, उन्होंने देखा कि वह अंजीर का पेड़ जड़ों तक सूख गया था।


## Mark 11:21 (id: 1241011021)

21और वह बात स्मरण करके, पतरस ने उससे कहा, “हे रब्बी, देख! यह अंजीर का पेड़ जिसे तूने श्राप दिया था सूख गया है।”


## Mark 11:22 (id: 1241011022)

22और उत्तर देते हुए, यीशु ने उससे कहा, “परमेश्वर पर विश्वास रखो।


## Mark 11:23 (id: 1241011023)

23मैं तुम से सच कहता हूँ कि जो कोई इस पहाड़ से कहे, ‘उखड़ जा, और समुद्र में जा पड़,’ और अपने हृदय में सन्देह न करे, बल्कि विश्वास करे कि जो वह कहे वह होगा, तो उसके लिए वह होगा।


## Mark 11:24 (id: 1241011024)

24इसी कारण से, मैं तुम से कहता हूँ, कि जो कुछ तुम प्रार्थना करके माँगो, तो विश्वास कर लो कि तुम्हें {वह} मिल गया, और तुम्हारे लिए वह हो जाएगा।


## Mark 11:25 (id: 1241011025)

25और जब कभी तुम खड़े हुए प्रार्थना करते हो, तो यदि तुम्हारे मन में किसी के विरोध में कुछ हो, तो उसे क्षमा करो जिससे कि तुम्हारा पिता भी जो स्वर्ग में {है} तुम्हारे अपराधों को क्षमा करे।”


## Mark 11:26 (id: 1241011026)

26\[परन्तु यदि तुम क्षमा न करो, तो तुम्हारा पिता भी जो स्वर्ग में {है} तुम्हारे अपराधों को क्षमा न करेगा।]


## Mark 11:27 (id: 1241011027)

27और वे फिर से यरूशलेम में आए, और जब वह मन्दिर में टहल रहा था, तो प्रधान याजक एवं शास्त्री और पुरनिए उसके पास आए।


## Mark 11:28 (id: 1241011028)

28और वे उससे कहने लगे, “तू इन {कामों} को किस अधिकार से करता है, और यह अधिकार तुझे किसने दिया है, कि तू इन {कामों} को करे?”


## Mark 11:29 (id: 1241011029)

29परन्तु यीशु ने उनसे कहा, “मैं भी तुम से एक बात पूछूँगा, और तुम मुझे उत्तर दो, और तब मैं तुम्हें बताऊँगा कि मैं इन {कामों} को किस अधिकार से करता हूँ।


## Mark 11:30 (id: 1241011030)

30क्या यूहन्ना का बपतिस्मा स्वर्ग की ओर से था, या मनुष्यों की ओर से था? मुझे उत्तर दो।”


## Mark 11:31 (id: 1241011031)

31तब वे यह कहकर आपस में वाद\-विवाद करने लगे, “हम क्या कहें? यदि हम कहें कि ‘स्वर्ग की ओर से था,’ तो वह कहेगा, ‘तो फिर किस कारण से तुम ने उसका विश्वास नहीं किया?’


## Mark 11:32 (id: 1241011032)

32परन्तु {यदि} हम कहें, ‘मनुष्यों की ओर से था,’?” (तो वे भीड़ से डरते थे, क्योंकि वे सब मानते थे कि यूहन्ना सचमुच भविष्यद्वक्ता था।)


## Mark 11:33 (id: 1241011033)

33और यीशु को उत्तर देते हुए, वे बोले, “हम नहीं जानते।” और यीशु ने उनसे कहा, “तो मैं भी तुम को नहीं बताता कि मैं इन {कामों} को किस अधिकार से करता हूँ।”


## Mark 12:1 (id: 1241012001)

1और वह दृष्टान्तों में उनसे बातें करने लगा: “किसी मनुष्य ने दाख की बारी लगाई और उसके चारों ओर बाड़ा बांधा और रस का कुंड खोदा और गुम्मट बनाया और उसे किसानों को भाड़े पर देकर यात्रा पर चला गया।


## Mark 12:2 (id: 1241012002)

2और फल के मौसम में, उसने किसानों के पास एक दास को भेजा कि वह किसानों से दाख की बारी की उपज ले।


## Mark 12:3 (id: 1241012003)

3परन्तु उन्होंने उसे पकड़कर पीटा, और {उसे} खाली हाथ लौटा दिया।


## Mark 12:4 (id: 1241012004)

4और फिर से उसने दूसरे दास को उनके पास भेजा, और उन्होंने उसका सिर फोड़ दिया और उसके साथ लज्जापूर्ण बर्ताव किया।


## Mark 12:5 (id: 1241012005)

5और उसने एक और को भेजा, और उन्होंने उसे मार डाला, तब उसने और बहुतों को भेजा — उनमें से कुछ को तो उन्होंने पीटा परन्तु बाकियों को मार डाला।


## Mark 12:6 (id: 1241012006)

6अब एक ही रह गया था, जो उसका प्रिय पुत्र था, तो सबके अंत में उसने उसे भी उनके पास यह कहकर भेजा कि ‘वे मेरे पुत्र का आदर करेंगे।’


## Mark 12:7 (id: 1241012007)

7परन्तु उन किसानों ने एक दूसरे से कहा, ‘यही तो वारिस है। आओ, हम उसे मार डालें, और यह विरासत हमारी हो जाएगी।’


## Mark 12:8 (id: 1241012008)

8और उन्होंने {उसे} पकड़कर मार डाला, और उसे दाख की बारी के बाहर फेंक दिया।


## Mark 12:9 (id: 1241012009)

9इसलिए, दाख की बारी का स्वामी क्या करेगा? वह आकर उन किसानों का नाश करेगा, और दाख की बारी दूसरों को दे देगा।


## Mark 12:10 (id: 1241012010)

10और क्या तुम ने पवित्रशास्त्र में यह नहीं पढ़ा? ‘जिस पत्थर को राजमिस्त्रियों ने निकम्मा ठहराया था, वही कोने का सिरा हो गया।


## Mark 12:11 (id: 1241012011)

11यह प्रभु की ओर से हुआ है, और यह हमारी दृष्टि में अद्भुत है।’”


## Mark 12:12 (id: 1241012012)

12और वे उसे पकड़ने के प्रयास में थे, परन्तु वे भीड़ से डरते थे, क्योंकि वे जान गए थे कि यह दृष्टान्त उसने उनके विरोध में कहा है। और उसे छोड़कर वे चले गए।


## Mark 12:13 (id: 1241012013)

13और उन्होंने उसे बातों में फँसाने के लिए कुछ फरीसियों और हेरोदियों को उसके पास भेजा।


## Mark 12:14 (id: 1241012014)

14और उन्होंने आकर उससे कहा, “हे गुरु, हम जानते हैं, कि तू सच्चा है, और किसी की परवाह नहीं करता, क्योंकि तू मनुष्यों का मुँह नहीं देखता, परन्तु परमेश्वर का मार्ग सच्चाई से सिखाता है। तो क्या कैसर को कर देना उचित है या नहीं? क्या हमें देना चाहिए, या हमें नहीं देना चाहिए?”


## Mark 12:15 (id: 1241012015)

15परन्तु उनका कपट जानकर, उसने उनसे कहा, “तुम मुझे क्यों परखते हो? एक दीनार मेरे पास लाओ, कि मैं {उसे} देखूँ।”


## Mark 12:16 (id: 1241012016)

16और वे {एक दीनार} ले आए, और उसने उनसे कहा, “यह मूर्ति और नाम किसका है?” और उन्होंने उससे कहा, “कैसर का।”


## Mark 12:17 (id: 1241012017)

17और यीशु ने उनसे कहा, “{जो वस्तुएँ} कैसर की हैं, वे कैसर को वापस दो, और {जो वस्तुएँ} परमेश्वर की हैं, वे परमेश्वर को वापस दो।” और वे उस पर अचम्भा करने लगे।


## Mark 12:18 (id: 1241012018)

18और सदूकी जो कहते हैं कि पुनरुत्थान नहीं होता, उसके पास आए और यह कहकर उससे प्रश्न करने लगे,


## Mark 12:19 (id: 1241012019)

19“हे गुरु, मूसा ने हमारे लिए लिखा है कि यदि किसी का भाई मरकर अपनी पत्नी को तो पीछे छोड़ जाए परन्तु कोई सन्तान न छोड़े, तो उसका भाई उसकी पत्नी से विवाह कर ले और अपने भाई के लिए वंश उत्पन्न करे।


## Mark 12:20 (id: 1241012020)

20सात भाई थे, और पहला विवाह करके बिना सन्तान छोड़े मर गया।


## Mark 12:21 (id: 1241012021)

21और दूसरे ने उस स्त्री से विवाह कर लिया और बिना सन्तान छोड़े मर गया, और वैसे ही तीसरा भी।


## Mark 12:22 (id: 1241012022)

22और सातों से सन्तान उत्पन्न न हुई। सबके अंत में, वह स्त्री भी मर गई।


## Mark 12:23 (id: 1241012023)

23तो पुनरुत्थान के समय, जब वे फिर से जी उठेंगे, तो वह उनमें से किसकी पत्नी ठहरेगी? क्योंकि वह सातों की पत्नी हो चुकी थी।”


## Mark 12:24 (id: 1241012024)

24यीशु ने उनसे कहा, “तुम पवित्रशास्त्र को न जानने और न ही परमेश्वर की सामर्थ्य को जानने के कारण, कहीं भटके हुए तो नहीं हो?


## Mark 12:25 (id: 1241012025)

25क्योंकि जब वे मरे हुओं में से जी उठेंगे, तब वे न तो विवाह करेंगे और न ही विवाह में दिए जाएँगे, परन्तु वे स्वर्ग के दूतों के समान होंगे।


## Mark 12:26 (id: 1241012026)

26परन्तु उन मरे हुओं के विषय में जो जी उठते हैं, क्या तुमने मूसा की पुस्तक में नहीं पढ़ा कि झाड़ी में से, कैसे परमेश्वर ने उससे यह कहकर बात की, ‘मैं अब्राहम का परमेश्वर और इसहाक का परमेश्वर और याकूब का परमेश्वर हूँ’?


## Mark 12:27 (id: 1241012027)

27वह मरे हुओं का नहीं बल्कि जीवितों का परमेश्वर है। तुम बड़ी भूल में पड़े हो।”


## Mark 12:28 (id: 1241012028)

28और शास्त्रियों में से एक ने आकर, उन्हें आपस में {इस पर} वाद\-विवाद करते सुना, और यह देखकर कि उसने उन्हें अच्छी रीति से उत्तर दिया, उसने उससे पूछा, “सब से पहली आज्ञा कौन सी है?”


## Mark 12:29 (id: 1241012029)

29यीशु ने उत्तर दिया, “पहली है, ‘हे इस्राएल, सुन, प्रभु हमारा परमेश्वर, एक ही प्रभु है।


## Mark 12:30 (id: 1241012030)

30और तू प्रभु अपने परमेश्वर से अपने सारे हृदय से, और अपने सारे प्राण से, और अपनी सारी बुद्धि से, और अपनी सारी शक्ति से प्रेम रखना।’


## Mark 12:31 (id: 1241012031)

31दूसरी यह है, ‘तू अपने पड़ोसी से अपने समान प्रेम रखना।’ इनसे बड़ी आज्ञा और कोई नहीं।”


## Mark 12:32 (id: 1241012032)

32और उस शास्त्री ने उससे कहा, “हे गुरु, ठीक! तूने सच्चाई से कहा कि वह एक ही है, और उसे छोड़ कोई दूसरा नहीं है।


## Mark 12:33 (id: 1241012033)

33और उससे सारे हृदय से और सारी बुद्धि से और सारी शक्ति से प्रेम रखना, और पड़ोसी से अपने समान प्रेम रखना सारी होमबलियों और बलिदानों से बढ़कर भी है।”


## Mark 12:34 (id: 1241012034)

34और उसे देखकर कि उसने बुद्धिमानी से उत्तर दिया, यीशु ने उससे कहा, “तू परमेश्वर के राज्य से दूर नहीं है।” और फिर किसी को उससे कुछ पूछने का साहस न हुआ।


## Mark 12:35 (id: 1241012035)

35और मंदिर में शिक्षा देते समय, यीशु ने उत्तर देते हुए कहा, “शास्त्री क्यों कहते हैं कि मसीह दाऊद का पुत्र है?


## Mark 12:36 (id: 1241012036)

36दाऊद ने आप ही पवित्र आत्मा में होकर कहा है, ‘प्रभु ने मेरे प्रभु से कहा, “मेरे दाहिने बैठ, जब तक कि मैं तेरे बैरियों को तेरे पाँवों के नीचे न कर दूँ।”’


## Mark 12:37 (id: 1241012037)

37दाऊद तो आप ही उसे ‘प्रभु’ कहता है और वह उसका पुत्र कैसे है?” और एक भीड़ आनन्द से उसे सुन रही थी।


## Mark 12:38 (id: 1241012038)

38और अपनी शिक्षा में, उसने कहा, “शास्त्रियों से सावधान रहो, जो लम्बे चोगे पहने हुए फिरने और बाजारों में नमस्कार {लेने} की इच्छा रखते हैं,


## Mark 12:39 (id: 1241012039)

39और आराधनालयों में मुख्य\-मुख्य आसन और भोज में मुख्य\-मुख्य स्थान भी चाहते हैं।


## Mark 12:40 (id: 1241012040)

40वे विधवाओं के घरों को खा जाते हैं, और बहाना करके, बड़ी\-बड़ी प्रार्थनाएँ करते हैं। ये अधिक दण्ड पाएँगे।”


## Mark 12:41 (id: 1241012041)

41और वह भंडार के सामने बैठकर, देख रहा था कि लोग भंडार में किस प्रकार पैसे डालते हैं। और कई धनवान बहुत अधिक डाल रहे थे।


## Mark 12:42 (id: 1241012042)

42और एक गरीब विधवा ने आकर दो दमड़ियाँ डालीं, जो एक अधेले के बराबर होती है।


## Mark 12:43 (id: 1241012043)

43और अपने चेलों को बुलाकर, उसने उनसे कहा, “मैं तुम से सच कहता हूँ कि भंडार में डालने वाले सब लोगों में से इस गरीब विधवा ने सबसे बढ़कर डाला है।


## Mark 12:44 (id: 1241012044)

44क्योंकि {उन} सब ने अपनी बहुतायत में से दिया, परन्तु इस ने अपनी कंगाली में से जो कुछ उसके पास था, सब कुछ, और अपनी सारी जीविका लगा दी।”


## Mark 13:1 (id: 1241013001)

1और {जब} वह मन्दिर से निकल रहा था, तो उसके चेलों में से एक ने उससे कहा, “हे गुरु, देख! कैसे\-कैसे पत्थर और कैसे\-कैसे भवन हैं!”


## Mark 13:2 (id: 1241013002)

2और यीशु ने उससे कहा, “क्या तुम ये बड़े\-बड़े भवन देखते हो? निश्चित रूप से यहाँ पत्थर पर पत्थर भी न बचेगा, जिसे ढाया न जाए।”


## Mark 13:3 (id: 1241013003)

3और {जब} वह जैतून के पहाड़ पर मन्दिर के सामने बैठा था, तो पतरस और याकूब और यूहन्ना और अन्द्रियास ने उससे अकेले में पूछा,


## Mark 13:4 (id: 1241013004)

4“हमें बता, कि ये {बातें} कब होंगी? और जब ये सब {बातें} पूरी होने पर होंगी तो उस समय का क्या चिन्ह {है}?”


## Mark 13:5 (id: 1241013005)

5तब यीशु उनसे कहने लगा, “ सावधान रहो {कि} कोई तुम्हें धोखा न दे।


## Mark 13:6 (id: 1241013006)

6बहुत से लोग मेरे नाम से आकर कहेंगे, ‘मैं {वही} हूँ!’ और वे बहुतों को धोखा देंगे।


## Mark 13:7 (id: 1241013007)

7और जब तुम लड़ाइयों की बात सुनो, और लड़ाइयों की अफवाहें सुनो, तो चिंता न करना; क्योंकि इसका घटित होना अवश्य है, परन्तु तब पर भी {यह} अंत नहीं है।


## Mark 13:8 (id: 1241013008)

8क्योंकि जाति के विरोध में जाति और राज्य के विरोध में राज्य उठ खड़े होंगे। और {विभिन्न} स्थानों में भूकम्प आएँगे; और अकाल पड़ेंगे। यह {बातें} तो प्रसवपीड़ा का आरम्भ ही होंगी।


## Mark 13:9 (id: 1241013009)

9परन्तु तुम, अपनी चौकसी करो! वे लोग तुम्हें सभाओं और आराधनालयों के हाथों में सौंप देंगे; तुम्हें पीटा जाएगा, और मेरे कारण उन पर गवाही होने के लिए तुम्हें राज्यपालों और राजाओं के आगे खड़ा किया जाएगा।


## Mark 13:10 (id: 1241013010)

10और सबसे पहले, यह आवश्यक है कि सुसमाचार का प्रचार सब जातियों में किया जाए।


## Mark 13:11 (id: 1241013011)

11और जब वे तुम्हें सौंप देने के लिए ले जाएँ, तो इस विषय में चिंता न करना कि तुम क्या कहोगे। परन्तु जो कुछ तुम्हें उसी घड़ी बताया जाए, वही बोलो; क्योंकि बोलनेवाले तुम नहीं हो, परन्तु पवित्र आत्मा है।


## Mark 13:12 (id: 1241013012)

12और भाई को भाई, और पिता को {उसकी} संतान मरने के लिए सौंपेंगे। और माता\-पिता के विरोध में संतानें उठ खड़ी होंगी और उन्हें मार डालेंगी।


## Mark 13:13 (id: 1241013013)

13और मेरे नाम के कारण सब लोग तुम से बैर करेंगे। परन्तु जो अन्त तक धीरज धरे रहेगा, उसी का उद्धार होगा।


## Mark 13:14 (id: 1241013014)

14परन्तु जब तुम उस उजाड़नेवाली घृणित वस्तु को वहाँ खड़ी हुई देखो जहाँ उसे नहीं होना चाहिए, (पढ़ने वाला समझ ले), तब जो यहूदिया में हों वे पहाड़ों पर भाग जाएँ,


## Mark 13:15 (id: 1241013015)

15परन्तु जो छत पर हो वह नीचे न उतरे और न ही अपने घर में से कुछ लेने को भीतर जाए।


## Mark 13:16 (id: 1241013016)

16और जो खेत में हो वह अपना कपड़ा लेने के लिए पीछे रह गई {वस्तुओं} की ओर न लौटे।


## Mark 13:17 (id: 1241013017)

17परन्तु उन दिनों में जो गर्भवती हों और दूध पिलाती हों, उनके लिए हाय!


## Mark 13:18 (id: 1241013018)

18परन्तु प्रार्थना करो कि यह जाड़े में घटित न हो।


## Mark 13:19 (id: 1241013019)

19क्योंकि उन दिनों में क्लेश होगा—ऐसा कि उस प्रकार का क्लेश सृष्टि के आरम्भ से जो परमेश्वर ने रची है अब तक न तो हुआ और निश्चित रूप से {फिर कभी} न होगा।


## Mark 13:20 (id: 1241013020)

20और यदि प्रभु उन दिनों को न घटाता, तो कोई प्राणी भी न बचता। परन्तु उन चुने हुओं के निमित्त जिनको उसने चुना है, उन दिनों को उसने घटाया।


## Mark 13:21 (id: 1241013021)

21और तब यदि कोई तुम से कहे, ‘देखो, मसीह यहाँ {है}! देखो, वह वहाँ है!’ तो {इस पर} विश्वास न करना।


## Mark 13:22 (id: 1241013022)

22क्योंकि झूठे मसीह और झूठे भविष्यद्वक्ता उठ खड़े होंगे और चिन्ह एवं अद्भुत काम दिखाएँगे, कि यदि सम्भव हो तो चुने हुओं को धोखा दें।


## Mark 13:23 (id: 1241013023)

23परन्तु तुम, चौकस रहो! देखो, मैंने तुम्हें सब बातें पहले ही से कह दी हैं।


## Mark 13:24 (id: 1241013024)

24परन्तु उन दिनों में, उस क्लेश के बाद, सूर्य अंधेरा हो जाएगा, और चाँद अपना प्रकाश न देगा;


## Mark 13:25 (id: 1241013025)

25और आसमान से तारे गिरने लगेंगे, और आकाश की शक्तियाँ हिलाई जाएँगी।


## Mark 13:26 (id: 1241013026)

26और तब वे लोग मनुष्य के पुत्र को बड़ी सामर्थ्य और महिमा के साथ बादलों पर आते देखेंगे।


## Mark 13:27 (id: 1241013027)

27और तब वह अपने स्वर्गदूतों को भेजेगा और पृथ्वी के इस छोर से आकाश के उस छोर तक चारों दिशाओं से वह अपने चुने हुओं को इकट्ठा करेगा।


## Mark 13:28 (id: 1241013028)

28अब अंजीर के पेड़ से यह दृष्टान्त सीखो। जब उसकी डाली कोमल हो जाती और {उसके} पत्ते निकलने लगते हैं, तो तुम जान लेते हो कि गर्मियाँ निकट है।


## Mark 13:29 (id: 1241013029)

29वैसे ही, जब तुम इन {बातों} को घटित होते देखो, तो जान लो कि वह निकट है, बल्कि द्वार ही पर है।


## Mark 13:30 (id: 1241013030)

30मैं तुम से सच कहता हूँ, कि जब तक ये सब {बातें} पूरी न हो लें, तब तक इस पीढ़ी का अंत न होगा।


## Mark 13:31 (id: 1241013031)

31आकाश और पृथ्वी टल जाएँगे, परन्तु मेरी बातें निश्चित रूप से न टलेंगी।


## Mark 13:32 (id: 1241013032)

32परन्तु उस दिन या उस घड़ी के विषय में पिता को अलावा कोई व्यक्ति नहीं जानता, न स्वर्ग के दूत, और न ही पुत्र।


## Mark 13:33 (id: 1241013033)

33चौकस रहो! जागते रहो और प्रार्थना करते रहो, क्योंकि तुम नहीं जानते कि वह समय कब आएगा।


## Mark 13:34 (id: 1241013034)

34उस मनुष्य के समान जो अपना घर छोड़कर यात्रा पर जाते हुए, अपने प्रत्येक सेवक को अपने काम पर अधिकार दे, और वह द्वारपाल को सतर्क रहने की आज्ञा दे।


## Mark 13:35 (id: 1241013035)

35इसलिए, जागते रहो, क्योंकि तुम नहीं जानते कि घर का स्वामी कब आएगा — साँझ को या आधी रात को या मुर्गे के बाँग देने के समय या सुबह में।


## Mark 13:36 (id: 1241013036)

36कहीं ऐसा न हो कि वह अचानक आकर तुम्हें सोता हुआ पाए।


## Mark 13:37 (id: 1241013037)

37परन्तु जो मैं तुमसे कहता हूँ, वही मैं सबसे कहता हूँ: जागते रहो!”


## Mark 14:1 (id: 1241014001)

1अब दो दिनों के बाद फसह का पर्व और अख़मीरी रोटी का पर्व होनेवाला था, और प्रधान याजक एवं शास्त्री इस बात की खोज में थे, कि उसे कैसे छल से पकड़कर मार डालें।


## Mark 14:2 (id: 1241014002)

2क्योंकि वे कहते थे, “इस काम को पर्व के दिन न करें, जिससे कि लोगों में दंगा न मचे।”


## Mark 14:3 (id: 1241014003)

3और {जब} वह बैतनिय्याह में शमौन कोढ़ी के घर में था, और {जिस समय पर} वह भोजन करने के लिए बैठा हुआ था, तब एक स्त्री संगमरमर के पात्र में शुद्ध जटामांसी का अत्यन्त बहुमूल्य इत्र लेकर आई। और उस पात्र को तोड़कर, उसने वह इत्र उसके सिर पर उंडेल दिया।


## Mark 14:4 (id: 1241014004)

4परन्तु वहाँ उपस्थित कुछ लोग अपने\-अपने मन में क्रोध करने लगे, “किस कारण से इस सुगन्धित इत्र का सत्यानाश किया गया?


## Mark 14:5 (id: 1241014005)

5क्योंकि यह सुगन्धित इत्र तो तीन सौ दीनार से अधिक मूल्य में बेचकर गरीबों को दिया जा सकता था।” और वे उसे डाँटने लगे।


## Mark 14:6 (id: 1241014006)

6परन्तु यीशु ने कहा, “उसे अकेला छोड़ दो। तुम उसके लिए परेशानी क्यों पैदा कर रहे हो? उसने तो मेरे लिए अच्छा काम किया है।


## Mark 14:7 (id: 1241014007)

7क्योंकि गरीब तो तुम्हारे साथ सदा रहेंगे, और तुम जब चाहो, तब उनके साथ भलाई कर सकते हो, परन्तु मैं तुम्हारे साथ सदा नहीं रहूँगा।


## Mark 14:8 (id: 1241014008)

8जो कुछ वह कर सकी, उसने किया। पहले से ही जानकर, उसने गाड़े जाने के लिए मेरी देह का अभिषेक किया है।


## Mark 14:9 (id: 1241014009)

9और मैं तुम से सच कहता हूँ, कि सारे जगत में जहाँ कहीं भी सुसमाचार का प्रचार किया जाएगा, वहाँ उसके स्मरण में इस काम के विषय में भी बताया जाएगा जो उसने किया है।


## Mark 14:10 (id: 1241014010)

10और बारह में से एक, यहूदा इस्करियोती, प्रधान याजकों के पास चला गया ताकि उसे उनके हाथ पकड़वा दे।


## Mark 14:11 (id: 1241014011)

11और यह सुनकर, {वे} आनन्दित हुए और उसको चाँदी देने का वादा किया। और वह अवसर ढूँढ़ने लगा कि कैसे उसे आसानी से पकड़वा दे।


## Mark 14:12 (id: 1241014012)

12और अख़मीरी रोटी के पर्व के पहले दिन, जब वे फसह के मेम्ने का बलिदान कर रहे थे, उसके चेलों ने उससे कहा, “तू कहाँ चाहता है, कि {हम} जाकर तैयारी करें कि तू फसह खाए?”


## Mark 14:13 (id: 1241014013)

13और उसने अपने दो चेलों को भेजा और उनसे कहा, “नगर में जाओ, और एक मनुष्य जल का घड़ा उठाए हुए तुम्हें मिलेगा, उसके पीछे हो लेना।


## Mark 14:14 (id: 1241014014)

14और जहाँ कहीं वह प्रवेश करे, उस घर के स्वामी से कहना, ‘गुरु कहता है, “मेरी पाहुनशाला कहाँ है जिसमें मैं अपने चेलों के साथ फसह खाऊँ?”’


## Mark 14:15 (id: 1241014015)

15और वह तुम्हें सजा\-सजाया, {और} तैयार किया हुआ एक बड़ा ऊपरी कमरा दिखा देगा, और वहाँ हमारे लिए तैयारी करो।”


## Mark 14:16 (id: 1241014016)

16और चेले निकलकर नगर में गए और जैसा उसने उनसे कहा था, उन्होंने {उसे} वैसा ही पाया, और उन्होंने फसह की तैयारी की।


## Mark 14:17 (id: 1241014017)

17और जब संध्या हुई, तो वह उन बारहों के साथ आया।


## Mark 14:18 (id: 1241014018)

18और {जब} वे भोजन करने के लिए बैठकर खा रहे थे, तो यीशु ने कहा, “मैं तुम से सच कहता हूँ, कि तुम में से एक, जो मेरे साथ भोजन कर रहा है, मुझे पकड़वाएगा।”


## Mark 14:19 (id: 1241014019)

19वे उदास हो गए, और वे एक\-एक करके उससे कहने लगे, “निश्चित रूप से वह मैं नहीं हूँ?”


## Mark 14:20 (id: 1241014020)

20और उसने उनसे कहा, “{वह} इन बारहों में से एक है, जो मेरे साथ कटोरे में डुबोता है।


## Mark 14:21 (id: 1241014021)

21क्योंकि मनुष्य का पुत्र तो जाता ही है, जैसा उसके विषय में लिखा है, परन्तु उस मनुष्य पर हाय, जिसके द्वारा मनुष्य का पुत्र पकड़वाया जाता है! उस मनुष्य के लिए भला तो यह होता कि उसका जन्म ही न हुआ होता।”


## Mark 14:22 (id: 1241014022)

22और {जब} वे खा ही रहे थे, तो उसने रोटी लेकर, {उस पर} आशीष माँगी, और {उसे} तोड़कर, उन्हें दी और कहा, “{इसे} लो। यह मेरी देह है।”


## Mark 14:23 (id: 1241014023)

23और कटोरा लेकर एवं धन्यवाद देकर, उसने {वह} उन्हें दिया, और उन सबने उसमें से पीया।


## Mark 14:24 (id: 1241014024)

24और उसने उनसे कहा, “यह मेरा वाचा का वह लहू है, जो बहुतों के लिए बहाया जाता है।


## Mark 14:25 (id: 1241014025)

25मैं तुम से सच कहता हूँ कि मैं निश्चित रूप से दाख का रस अब उस दिन तक कभी न पीऊँगा, जब तक कि मैं इसे परमेश्वर के राज्य में नया न पीऊँ।”


## Mark 14:26 (id: 1241014026)

26और भजन गाकर, वे बाहर जैतून के पहाड़ पर चले गए।


## Mark 14:27 (id: 1241014027)

27और यीशु ने उनसे कहा, “तुम सब के सब ठोकर खाओगे, क्योंकि ऐसा लिखा है, ‘मैं चरवाहे को मारूँगा, और भेड़ें तितर\-बितर हो जाएँगी।’


## Mark 14:28 (id: 1241014028)

28परन्तु मैं अपने जी उठने के बाद, तुम से पहले गलील को जाऊँगा।”


## Mark 14:29 (id: 1241014029)

29परन्तु पतरस उससे कहने लगा, “यदि बाकी सब ठोकर खा भी लें, तब पर भी मैं ठोकर नहीं खाऊँगा।”


## Mark 14:30 (id: 1241014030)

30और यीशु ने उससे कहा, “मैं तुझ से सच कहता हूँ, कि आज ही — इसी रात को — मुर्गे के दो बार बाँग देने से पहले, तू तीन बार मेरा इन्कार करेगा।”


## Mark 14:31 (id: 1241014031)

31परन्तु वह बल देकर कहता रहा, “यदि मुझे तेरे साथ मरने की भी आवश्यकता पड़े, निश्चित रूप से मैं तेरा इन्कार नहीं करूँगा।” और इसी प्रकार से बाकी सब भी कहने लगे।


## Mark 14:32 (id: 1241014032)

32और वे एक जगह में आए, जिसका नाम गतसमनी था, और उसने अपने चेलों से कहा, “जब तक मैं प्रार्थना करूँ यहाँ बैठे रहो।”


## Mark 14:33 (id: 1241014033)

33और वह अपने साथ पतरस और याकूब और यूहन्ना को ले गया और बहुत ही व्यथित एवं परेशान होने लगा।


## Mark 14:34 (id: 1241014034)

34और उसने उनसे कहा, “मेरा प्राण बहुत उदास है, यहाँ तक कि मरने पर है। तुम यहाँ ठहरो और जागते रहो।”


## Mark 14:35 (id: 1241014035)

35और थोड़ा आगे बढ़कर, वह भूमि पर गिरा और प्रार्थना करने लगा, कि यदि ऐसा सम्भव हो तो यह घड़ी मुझ पर से टल जाए।


## Mark 14:36 (id: 1241014036)

36और उसने कहा, “हे अब्बा, हे पिता, तेरे लिए सब {बातें} सम्भव {हैं}। इस कटोरे को मेरे पास से हटा ले। परन्तु जो मैं चाहता हूँ वह नहीं, बल्कि जो तू चाहता है।”


## Mark 14:37 (id: 1241014037)

37और उसने आकर उन्हें सोते पाया, और उसने पतरस से कहा, “हे शमौन, क्या तू सो रहा है? क्या तू एक घंटे भी न जाग सका?


## Mark 14:38 (id: 1241014038)

38जागते रहो और प्रार्थना करते रहो, ऐसा न हो कि तुम परीक्षा में पड़ो। आत्मा तो तैयार {है}, परन्तु शरीर दुर्बल {है}।”


## Mark 14:39 (id: 1241014039)

39और फिर से, उसने वही {बात} कही, और जाकर प्रार्थना की।


## Mark 14:40 (id: 1241014040)

40और फिर से, उसने आकर उन्हें सोते पाया, क्योंकि उनकी आँखें नींद से भरी हुई थीं, और वे नहीं जानते थे कि उसे क्या उत्तर दें।


## Mark 14:41 (id: 1241014041)

41और उसने तीसरी बार आकर उनसे कहा, “क्या तुम अब भी सो रहे हो और विश्राम कर रहे हो? बस, बहुत हुआ! वह घड़ी आ पहुँची है। देखो, मनुष्य का पुत्र पापियों के हाथों में पकड़वाया जाता है।


## Mark 14:42 (id: 1241014042)

42उठो, आओ चलें! देखो, मेरा पकड़वाने वाला निकट ही है!”


## Mark 14:43 (id: 1241014043)

43और {जब} वह कह ही रहा था, उसी समय यहूदा आ पहुँचा, जो बारह में से एक था, और उसके साथ प्रधान याजकों एवं शास्त्रियों और प्राचीनों की ओर से एक बड़ी भीड़ तलवारें और लाठियाँ लिए हुए थी।


## Mark 14:44 (id: 1241014044)

44अब उसके पकड़वाने वाले ने उन्हें यह कहकर चिन्ह दिया था, “जिस किसी को मैं चूमूँ, वह वही है। उसे पकड़ लेना और सुरक्षित रूप से {उसे} ले जाना।”


## Mark 14:45 (id: 1241014045)

45और उसने पहुँचकर, तुरन्त ही उसके पास आकर कहा, “हे रब्बी,” और उसने उसको चूमा।


## Mark 14:46 (id: 1241014046)

46और उन्होंने उस पर हाथ डाले और उसे पकड़ लिया।


## Mark 14:47 (id: 1241014047)

47परन्तु जो पास खड़े थे उसमें से एक ने, {अपनी} तलवार निकालकर, महायाजक के सेवक पर वार किया, और उसका कान काट दिया।


## Mark 14:48 (id: 1241014048)

48और उत्तर देते हुए, यीशु ने उनसे कहा, “क्या तुम मुझे पकड़ने के लिए तलवारें और लाठियाँ लेकर ऐसे निकले हो, जैसे किसी डाकू के विरोध में निकलते हैं?


## Mark 14:49 (id: 1241014049)

49मैं तो हर दिन मन्दिर में शिक्षा देते हुए तुम्हारे साथ ही था, और तुमने मुझे पकड़ा नहीं। परन्तु यह इसलिए हुआ ताकि पवित्रशास्त्र की बातें पूरी हों।”


## Mark 14:50 (id: 1241014050)

50और उसे छोड़कर, वे सब भाग गए।


## Mark 14:51 (id: 1241014051)

51और एक जवान {अपनी} नंगी देह पर सनी का वस्त्र ओढ़े हुए उसके पीछे\-पीछे आया। और लोगों ने उसे भी पकड़ लिया।


## Mark 14:52 (id: 1241014052)

52परन्तु वह अपने सनी के वस्त्र को पीछे छोड़कर, नंगा ही भाग गया।


## Mark 14:53 (id: 1241014053)

53और वे यीशु को महायाजक के पास ले गए, और सब प्रधान याजक एवं पुरनिए तथा शास्त्री इकट्ठा हो गए।


## Mark 14:54 (id: 1241014054)

54अब पतरस दूर ही से उसके पीछे\-पीछे, महायाजक के आँगन के भीतर तक गया, और पहरुओं के साथ बैठकर आग तापने लगा।


## Mark 14:55 (id: 1241014055)

55अब प्रधान याजक और सम्पूर्ण महासभा के लोग यीशु को मार डालने के लिए उसके विरोध में गवाही की खोज में थे, परन्तु उनको {कोई} गवाही न मिली।


## Mark 14:56 (id: 1241014056)

56क्योंकि बहुत से लोग उसके विरोध में झूठी गवाही दे रहे थे, परन्तु {उनकी} गवाही एक सी न थी।


## Mark 14:57 (id: 1241014057)

57और कुछ लोग तो खड़े होकर उसके विरोध में यह कहकर झूठी गवाही दे रहे थे,


## Mark 14:58 (id: 1241014058)

58“हमने इसे यह कहते सुना है, ‘मैं इस हाथों से बनाए हुए मन्दिर को ढा दूँगा, और तीन दिन में दूसरा बनाऊँगा, जो हाथों से न बना हो।’”


## Mark 14:59 (id: 1241014059)

59और इस तरीके से भी उनकी गवाही एक सी न निकली।


## Mark 14:60 (id: 1241014060)

60और महायाजक ने बीच में खड़े होकर, यीशु से यह कहकर प्रश्न किया, “क्या तू कोई उत्तर नहीं देगा? ये लोग तेरे विरोध में क्या गवाही दे रहे हैं?”


## Mark 14:61 (id: 1241014061)

61परन्तु वह चुप रहा और कोई उत्तर नहीं दिया। महायाजक उससे फिर से प्रश्न करने लगा और उससे कहने लगा, “क्या तू उस धन्य {परेमश्वर} का पुत्र मसीह है?”


## Mark 14:62 (id: 1241014062)

62और यीशु ने कहा, “मैं ही हूँ; और तुम मनुष्य के पुत्र को शक्तिमान की दाहिनी ओर बैठे, और आकाश के बादलों के साथ आते देखोगे।”


## Mark 14:63 (id: 1241014063)

63और महायाजक ने अपने वस्त्र फाड़कर कहा, “अब हमें गवाहों की क्या आवश्यकता है?


## Mark 14:64 (id: 1241014064)

64तुम ने इस निन्दा को सुना है। तुम्हारी क्या राय है?” और उन सब ने उसे मृत्युदंड के योग्य ठहराया।


## Mark 14:65 (id: 1241014065)

65और कितने लोग उस पर थूकने और उसके मुँह पर पट्टी बांधने और उसे मारने और उससे कहने लगे, “भविष्यद्वाणी कर!” और अधिकारियों ने थप्पड़ मार कर उसका स्वागत किया।


## Mark 14:66 (id: 1241014066)

66और {जिस समय पर} पतरस नीचे आँगन में था, महायाजक की दासियों में से एक {उसके पास} आई।


## Mark 14:67 (id: 1241014067)

67और पतरस को आग तापते देखकर, उस पर ध्यान से दृष्टि करके, वह कहने लगी, “तू भी तो उस नासरी यीशु के साथ था।”


## Mark 14:68 (id: 1241014068)

68परन्तु उसने यह कहकर, {इस बात से} इन्कार कर दिया, “मैं न तो जानता हूँ और न ही यह समझता हूँ कि तू क्या कह रही है।” और वह बाहर आँगन में चला गया।


## Mark 14:69 (id: 1241014069)

69और वह दासी, उसे {वहाँ} देखकर, फिर से चारों ओर खड़े लोगों से कहने लगी, “यह भी उनमें से एक है!”


## Mark 14:70 (id: 1241014070)

70परन्तु उसने फिर से {इस बात से} इन्कार कर दिया। और थोड़ी {देर के} बाद, फिर से चारों ओर खड़े लोग पतरस से कहने लगे, “निश्चय ही तू उनमें से है, क्योंकि तू भी गलीली है।”


## Mark 14:71 (id: 1241014071)

71और वह कोसने एवं शपथ खाने लगा, “जिस मनुष्य के विषय में तुम बात कर रहे हो मैं उसे नहीं जानता।”


## Mark 14:72 (id: 1241014072)

72और तुरन्त ही मुर्गे ने दूसरी बार बाँग दी, और पतरस को वह बात याद आई जो यीशु ने उससे कही थी: “मुर्गे के दो बार बाँग देने से पहले, तू तीन बार मेरा इन्कार करेगा।” और वह फूट\-फूटकर रोने लगा।


## Mark 15:1 (id: 1241015001)

1और भोर होते ही तुरन्त प्रधान याजकों ने प्राचीनों और शास्त्रियों से बल्कि सारी महासभा के साथ सलाह करके यीशु को बांधा, और {उसे} ले जाकर पिलातुस के हाथों में सौंप दिया।


## Mark 15:2 (id: 1241015002)

2और पिलातुस ने उससे प्रश्न किया, “क्या तू यहूदियों का राजा है?” परन्तु उसको उत्तर देते हुए, उसने कहा, “तू स्वयं ऐसा कहता है।”


## Mark 15:3 (id: 1241015003)

3और प्रधान याजक उस पर बहुत सी {बातों} का दोष लगा रहे थे।


## Mark 15:4 (id: 1241015004)

4तब पिलातुस फिर से, उससे यह कहकर प्रश्न करने लगा, “क्या तू कोई उत्तर नहीं देगा? देख ये तुझ पर बहुत सी {बातों} का दोष लगा रहे हैं!”


## Mark 15:5 (id: 1241015005)

5परन्तु यीशु ने फिर कुछ उत्तर नहीं दिया, यहाँ तक कि पिलातुस भी चकित हुआ।


## Mark 15:6 (id: 1241015006)

6अब उस पर्व के समय में, वह आमतौर पर उनके लिए किसी एक बंधुए को जिसके लिए वे विनती करते थे, छोड़ दिया करता था।


## Mark 15:7 (id: 1241015007)

7तब वहाँ बरअब्बा नाम का एक मनुष्य, उन बलवाइयों के साथ बंधुआ था, जिन्होंने बलवे में हत्या की थी।


## Mark 15:8 (id: 1241015008)

8और ऊपर जाकर, भीड़ {उससे} उस बात के लिए विनती करने लगी, जैसा वह आमतौर पर उनके लिए किया करता था


## Mark 15:9 (id: 1241015009)

9और पिलातुस ने उनको यह कहकर उत्तर दिया, “क्या तुम चाहते हो, {कि} मैं तुम्हारे लिए यहूदियों के राजा को छोड़ दूँ?”


## Mark 15:10 (id: 1241015010)

10क्योंकि वह जानता था, कि प्रधान याजकों ने उसे डाह से उसके हाथों में सौंपा था।


## Mark 15:11 (id: 1241015011)

11परन्तु प्रधान याजकों ने भीड़ को उकसाया कि वह उसके बजाए बरअब्बा ही को उनके लिए छोड़ दे।


## Mark 15:12 (id: 1241015012)

12और फिर से उत्तर देते हुए, पिलातुस ने उनसे कहा, “तो जिसे तुम यहूदियों का राजा कहते हो, {उसके साथ} मुझे क्या करना चाहिए?”


## Mark 15:13 (id: 1241015013)

13परन्तु वे फिर से चिल्लाए, “उसे क्रूस पर चढ़ा!”


## Mark 15:14 (id: 1241015014)

14परन्तु पिलातुस ने उनसे कहा, “इसने क्या गलत किया है?” परन्तु वे तो और भी चिल्लाए, “उसे क्रूस पर चढ़ा।”


## Mark 15:15 (id: 1241015015)

15तब पिलातुस ने, भीड़ को प्रसन्न करने वाला {काम} करने की इच्छा से, बरअब्बा को उनके लिए छोड़ दिया, और यीशु को कोड़े लगवाकर सौंप दिया, कि उसे क्रूस पर चढ़ाया जाए।


## Mark 15:16 (id: 1241015016)

16तब सिपाही उसे राजभवन के भीतर (अर्थात, किले में) ले गए और सारी पलटन को बुला लिया।


## Mark 15:17 (id: 1241015017)

17और उसे एक बैंगनी लबादा पहनाया और जो काँटों का मुकुट उन्होंने गूँथा था उसे उसके सिर पर रख दिया,


## Mark 15:18 (id: 1241015018)

18और वे उसे प्रणाम करने लगे, “यहूदियों के राजा की, जय हो!”


## Mark 15:19 (id: 1241015019)

19और वे उसके सिर पर सरकंडे मार रहे थे और उस पर थूक रहे थे, और घुटने टेककर, वे उसे दंडवत कर रहे थे।


## Mark 15:20 (id: 1241015020)

20और जब वे उसका ठठ्ठा कर चुके, तो उन्होंने उस पर से वह बैंगनी लबादा उतार लिया और {उसे} उसी के वस्त्र पहनाकर बाहर ले गए कि उसे क्रूस पर चढ़ाएँ।


## Mark 15:21 (id: 1241015021)

21और उन्होंने एक राहगीर कुरेने के रहने वाले शमौन को (जो सिकन्दर और रूफुस का पिता था), और गाँव से आ रहा था, सेवा में लगाया कि उसका क्रूस उठा ले चले।


## Mark 15:22 (id: 1241015022)

22और वे उसे गुलगुता में ले आए (वह जगह, जिसका अनुवाद “खोपड़ी का स्थान” किया गया है)।


## Mark 15:23 (id: 1241015023)

23और वे उसे गंधरस मिला हुआ दाखरस देने लगे, परन्तु उसने वह नहीं पिया।


## Mark 15:24 (id: 1241015024)

24और उन्होंने उसे क्रूस पर चढ़ाया और उसके वस्त्रों पर चिट्ठियाँ डालकर उन्हें बाँट लिया, कि किसको क्या मिलेगा।


## Mark 15:25 (id: 1241015025)

25अब वह तीसरे घंटे का समय था, और उन्होंने उसे क्रूस पर चढ़ा दिया।


## Mark 15:26 (id: 1241015026)

26और उस पर लगे आरोप का जो दोषपत्र लगाया गया था उस पर यह लिखा हुआ था: “यहूदियों का राजा।”


## Mark 15:27 (id: 1241015027)

27और उन्होंने उसके साथ दो डाकूओं को भी क्रूस पर चढ़ाया, एक {उसकी} दाईं ओर तथा एक उसकी बाईं ओर।


## Mark 15:28 (id: 1241015028)

28\[और पवित्रशास्त्र का वह वचन पूरा हुआ जो कहता है, ‘और वह अधर्मियों के संग गिना गया।’]


## Mark 15:29 (id: 1241015029)

29और आने\-जाने वाले अपने सिर हिला\-हिलाकर और यह कहकर, उसकी निन्दा करते थे, “वाह! यही है जो मन्दिर को ढा कर उसे तीन दिन में फिर से बना देता है,


## Mark 15:30 (id: 1241015030)

30अब क्रूस पर से उतरकर स्वयं को बचा ले।”


## Mark 15:31 (id: 1241015031)

31इसी रीति से, शास्त्रियों के साथ प्रधान याजक भी, आपस में यह कहकर उसका ठठ्ठा कर रहे थे, “इसने औरों को बचाया; और स्वयं को नहीं बचा सकता।


## Mark 15:32 (id: 1241015032)

32अब इस्राएल का राजा, मसीह, क्रूस पर से उतर आए कि हम देखकर विश्वास करें।” और {जो} उसके साथ क्रूसों पर चढ़ाए गए थे, वे भी उसे ताना मारने लगे।


## Mark 15:33 (id: 1241015033)

33और छठा घंटा होने पर, सम्पूर्ण देश में नौवें घंटे तक के लिए अंधकार छा गया।


## Mark 15:34 (id: 1241015034)

34और नौवें घंटे में, यीशु ने ऊँचे स्वर में पुकारकर कहा, “इलोई, इलोई, लमा शबक्तनी?” जिसका अनुवाद है, “हे मेरे परमेश्वर, हे मेरे परमेश्वर, तूने मुझे क्यों छोड़ दिया?”


## Mark 15:35 (id: 1241015035)

35और {जो} पास खड़े थे उनमें से कितने तो यह सुनकर, कहने लगे, “देखो, यह एलिय्याह को पुकारता है।”


## Mark 15:36 (id: 1241015036)

36और किसी ने दौड़कर पनसोख्‍ता सिरके में डुबोकर, और {उसे} सरकंडे पर रखकर, यह कहकर उसे देने लगा, “उसे अकेला छोड़ दो! देखें, एलिय्याह उसे उतारने के लिए आता है कि नहीं!”


## Mark 15:37 (id: 1241015037)

37और यीशु ने ऊँचे स्वर में चिल्लाकर, {अपनी} अंतिम श्वास ली।


## Mark 15:38 (id: 1241015038)

38और मन्दिर का पर्दा ऊपर से लेकर नीचे तक दो टुकड़ों में फट गया।


## Mark 15:39 (id: 1241015039)

39तब {जो} सूबेदार उसके सामने खड़ा था, यह देखकर कि उसने इस रीति से {अपनी} अंतिम श्वास ली, उसने कहा, “यह मनुष्य वास्तव में परमेश्वर का पुत्र था!”


## Mark 15:40 (id: 1241015040)

40तब कई स्त्रियाँ भी दूर से देख रही थीं, उनमें मरियम मगदलीनी, और छोटे याकूब और योसेस की माता मरियम, और सलोमी थीं।


## Mark 15:41 (id: 1241015041)

41जब वह गलील में था तो ये उसके पीछे\-पीछे ही थीं और उसकी सेवाटहल करती थीं, और कई दूसरी {स्त्रियाँ} भी थीं, जो {उसके} साथ यरूशलेम में आई थीं।


## Mark 15:42 (id: 1241015042)

42और {जब} संध्या हो गई, क्योंकि वह तैयारी का दिन अर्थात, सब्त के पहले वाला दिन था,


## Mark 15:43 (id: 1241015043)

43तो अरिमतियाह का रहने वाला यूसुफ आया, जो महासभा का एक प्रतिष्ठित सदस्य था और स्वयं भी परमेश्वर के राज्य की प्रतीक्षा में था, वह साहस करके पिलातुस के पास गया और यीशु का शव माँगा।


## Mark 15:44 (id: 1241015044)

44तब पिलातुस ने इस बात पर अचम्भा किया कि वह मर चुका है, और सूबेदार को बुलाकर, उसने उससे प्रश्न किया, कि वह मर चुका है या नहीं।


## Mark 15:45 (id: 1241015045)

45और सूबेदार से {यह} बात जानकर, उसने यूसुफ को शव दे दिया।


## Mark 15:46 (id: 1241015046)

46और एक सनी का कपड़ा लाकर, और उसे उतारकर, उसने उसे उस सनी के कपड़े में लपेट दिया, और एक चट्टान में खोदकर बनाई गई कब्र में उसे रख दिया। और उसने उस कब्र के प्रवेशद्वार पर एक पत्थर लुढ़का दिया।


## Mark 15:47 (id: 1241015047)

47अब मरियम मगदलीनी और योसेस की {माता} मरियम देख रही थीं कि उसे कहाँ रखा गया है।


## Mark 16:1 (id: 1241016001)

1और सब्त का दिन बीतने पर, मरियम मगदलीनी, और याकूब की {माता} मरियम, और सलोमी ने सुगन्धित वस्तुएँ मोल लीं, कि वे आकर उस पर मलें।


## Mark 16:2 (id: 1241016002)

2और सप्ताह के पहले दिन बड़े भोर में, सूर्य के निकलते ही, वे कब्र पर पहुँच गईं।


## Mark 16:3 (id: 1241016003)

3और वे आपस में कह रही थीं, “हमारे लिए कब्र के प्रवेशद्वार पर से उस पत्थर को कौन लुढ़काएगा?”


## Mark 16:4 (id: 1241016004)

4और आँख उठाकर, उन्होंने देखा कि पत्थर तो लुढ़का हुआ है, क्योंकि वह बहुत ही बड़ा था।


## Mark 16:5 (id: 1241016005)

5और कब्र के भीतर जाकर, उन्होंने एक जवान को सफेद लबादा पहने दाहिनी ओर बैठे देखा, और वे घबरा गईं।


## Mark 16:6 (id: 1241016006)

6परन्तु उसने उनसे कहा, “घबराओ मत। तुम यीशु नासरी को ढूँढ़ती हो, जिसे क्रूस पर चढ़ाया गया था। वह जी उठा है! वह यहाँ नहीं है। यह स्थान देखो जहाँ उन्होंने उसे रखा था।


## Mark 16:7 (id: 1241016007)

7परन्तु जाकर उसके चेलों को और पतरस को बताओ, ‘वह तुमसे पहले गलील को जाता है। जैसा उसने तुम से कहा था, तुम वहीं उसे देखोगे।’”


## Mark 16:8 (id: 1241016008)

8और वे कब्र से निकलकर भाग गईं; क्योंकि कँपकँपी और विस्मय उन पर छा गया था। और उन्होंने किसी से कुछ न कहा, क्योंकि वे डर गई थीं।


## Mark 16:9 (id: 1241016009)

9\[तब सप्ताह के पहले {दिन} भोर होते ही, वह जी उठकर, सबसे पहले मरियम मगदलीनी को दिखाई दिया, जिसमें से उसने सात दुष्टात्माओं को निकाला था।


## Mark 16:10 (id: 1241016010)

10उसने जाकर अपने साथियों को यह बात बताई, {जिस समय पर} वे शोक कर रहे थे और रो रहे थे।


## Mark 16:11 (id: 1241016011)

11और उन्होंने यह सुन तो लिया कि वह जीवित है और {यह कि} वह उसे दिखाई दिया है, {परन्तु} उन्होंने विश्वास नहीं किया।


## Mark 16:12 (id: 1241016012)

12तब इन {बातों} के बाद, वह अलग रूप में उनमें से दो दिखाई दिया, जब वे गाँव की ओर जा रहे थे,।


## Mark 16:13 (id: 1241016013)

13और उन्होंने भी जाकर अन्य चेलों को बताया, {परन्तु} उन्होंने उनका भी विश्वास न किया।


## Mark 16:14 (id: 1241016014)

14तब बाद में, वह उन ग्यारह को दिखाई दिया, {जब} वे भोजन करने बैठे थे, और उसने उनके अविश्वास और हृदय की कठोरता के लिए उन्हें डाँटा, क्योंकि जिन्होंने मरे हुओं में से जी उठने के {बाद} उसे देखा था, इन्होंने उन पर विश्वास नहीं किया था।


## Mark 16:15 (id: 1241016015)

15और उसने उनसे कहा, “सारे जगत में जाकर, सारी सृष्टि को सुसमाचार प्रचार करो।


## Mark 16:16 (id: 1241016016)

16जो विश्वास करे और बपतिस्मा ले उसी का उद्धार होगा, और जो विश्वास न करे वह दोषी ठहरेगा।


## Mark 16:17 (id: 1241016017)

17और विश्वास करने वालों में ये चिन्ह पाए जाएँगे: मेरे नाम से वे दुष्टात्माओं को निकालेंगे। वे नयी\-नयी भाषाएँ बोलेंगे।


## Mark 16:18 (id: 1241016018)

18वे साँपों को उठा लेंगे, और यदि वे कोई प्राणनाशक वस्तु भी पी जाएँ, तो भी वह उनकी कुछ हानि नहीं करेगी। वे बीमारों पर अपने हाथों को रखेंगे, और वे स्वस्थ हो जाएँगे।”


## Mark 16:19 (id: 1241016019)

19प्रभु यीशु के उनसे बातें करने के बाद, वह स्वर्ग पर उठा लिया गया और परमेश्वर की दाहिनी ओर बैठ गया।


## Mark 16:20 (id: 1241016020)

20अब वे निकलकर हर जगह प्रचार करते थे, और प्रभु उनके साथ काम करता था {और} उन चिन्हों से जो {उनके} साथ जाते थे, वचन को दृढ़ करता था। आमीन।]


